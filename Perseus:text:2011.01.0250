<?xml version="1.0" encoding="utf-8"?>
<TEI>
   <teiHeader>
      <fileDesc>
         <titleStmt>
            <title xml:id="syri">
               <title>Syrias</title>
               <abbr>Syrias</abbr>
               <bibl>Syrias (*Florentiae 1591)</bibl>
            </title>
            <author xml:id="BARGAEUS">
               <name>Bargeo</name>
               <date>Barga 1517 - Pisa 1596</date>
               <gloss>Petrus Angelius Bargaeus</gloss>
               <abbr>BARGAEUS</abbr>
            </author>
         </titleStmt>
         <publicationStmt>
            <authority>Musisque Deoque 2007</authority>
         <availability status="free">
    <p>This text may be freely distributed, subject to the following
    restrictions:</p>
    <list>
	<item>You credit Perseus, as follows, whenever you use the document:
	    <quote>Text provided by Perseus Digital Library. Original version available for viewing and download at http://www.perseus.tufts.edu/hopper/.</quote>
	</item>
	<item>You leave this availability statement intact.</item>
	<item>You use it for non-commercial purposes only.</item>
	<item>You offer Perseus any modifications you make.</item>
    </list>
</availability>
</publicationStmt>
         <sourceDesc>
            <bibl>Syrias (*Florentiae 1591)</bibl>
         </sourceDesc>
      </fileDesc>
      <encodingDesc>
         <refsDecl>
            <refState unit="section" n="chunk" delim="." />
         </refsDecl>
      </encodingDesc>
      <profileDesc>
         <langUsage>
            <language id="la">Latin</language>
            <language id="it">Italian</language>
            <language id="grc">Greek</language>
         </langUsage>
      </profileDesc>
   </teiHeader>
   <text xml:lang="la">
      <body>
         <div1 type="section" xml:id="d03" met="H" n="3" rend="3">
            <l n="1">Fama per Hesperias cum primum diditur urbes,</l>
            <l n="2">Finibus e patriis facto simul agmine Gallos</l>
            <l n="3">Exire unanimes, dulcesque relinquere sedes:</l>
            <l n="4">Ausoniae passim populi, gentesque Sicanae</l>
            <l n="5">Coniurant: stimulisque acuunt haud mollibus iras:</l>
            <l n="6">Nec iam ferre queunt Italos tam fortibus ausis</l>
            <l n="7">Dissimiles pigro nimium torpere veterno;</l>
            <l n="8">Nec celeri ad laudem cursu praevertere quemquam,</l>
            <l n="9">Oblitos decoris patrii et virtutis avitae.</l>
            <l n="10">Convenere igitur, quibus haud aversa voluntas</l>
            <l n="11">Bellandi atque alio vitam sub Sole trahendi.</l>
            <l n="12">Protinus innumero completus completur milite tellus</l>
            <l n="13">Appula; non illos piscosi compita Bari,</l>
            <l n="14">Non pagi ingentes capiunt, non oppida quondam</l>
            <l n="15">Nominibus celebrata suis, notissima fama:</l>
            <l n="16">Netion et Latii bustum lachrymabile Cannae.</l>
            <l n="17">Non Cilicis foecunda croci, foecunda ferarum</l>
            <l n="18">Venatrix Celia et Canusi spatiosa vetusti</l>
            <l n="19">Moenia, quae rapida praeterfluit Aufidus unda:</l>
            <l n="20">Non, quae ductorem Lybicum florentis amore</l>
            <l n="21">Virginis urbs potuit victum mollire, sed omnes</l>
            <l n="22">Impediuntur agri: praesens ut cuique facultas</l>
            <l n="23">Se dabat hospitiis et ubique incondita pubes</l>
            <l n="24">Pernoctat, pedibusque terit conferta viarum</l>
            <l n="25">Strata, nec hyberni terretur frigore coeli.</l>
            <l n="26">Quam iussi monitu postquam praeconis in unum</l>
            <l n="27">Convenisse licum vidit rex Daunius et se</l>
            <l n="28">Altius extructa sublimem in sede locavit,</l>
            <l n="29">Alloquitur mittens generoso e pectore vocem.</l>
            <l n="30">Non equidem, o Italum flos, o delesta iuventus</l>
            <l n="31">Ausoniae, veterum sanguis redivive parentum,</l>
            <l n="32">Quorum olim virtus gentes invicta subegit</l>
            <l n="33">Quascumque Oceanus refluentibus alluit undis</l>
            <l n="34">Et Sol e medio circumspicit aureus orbe,</l>
            <l n="35">Ut vos ad tanti praesens decus horter honoris,</l>
            <l n="36">Grandiaque ingentis succedam ad praemia coepti,</l>
            <l n="37">Nunc primum affari institui; sed ut omnibus una</l>
            <l n="38">Letitiis aucti Divumque, hominumque parenti</l>
            <l n="39">Suppliciter grates (nam res ita poscit) agamus:</l>
            <l n="40">Sublatis quod regum odiis radicitus omnis</l>
            <l n="41">Europa in nostri coniuret nominis hostes.</l>
            <l n="42">Ipsaque, quae quondam misere converterat in se,</l>
            <l n="43">Abdaridis tandem decreverit arma tyrannis</l>
            <l n="44">Inferre et Solymae sacrata ad moenia tutum</l>
            <l n="45">Reddere iter, colloque piae iuga demere gentis,</l>
            <l n="46">Serva Palaestini quae nunc Iordanis ad undam</l>
            <l n="47">Flens sedet atque aditu longe prohibetur ad aedem</l>
            <l n="48">Servantem sancti monimentum insigne Sepulchri:</l>
            <l n="49">Hic ubi Rex terrae, coelique aeterna potestas,</l>
            <l n="50">Postquam illum gens dira trabi suffixit acernae,</l>
            <l n="51">Occidit extinctus, rediitque ad lumina vitae,</l>
            <l n="52">Morte triumphata CHRISTUS Deus. Atque ubi grates</l>
            <l n="53">Egerimus, factumque satis coelestibus aris</l>
            <l n="54">Iam fuerit, tum carpere iter, conscendere naves,</l>
            <l n="55">Aequoraque Ionii transmittere caerula ponti</l>
            <l n="56">Cura sit et nostros illuc contendere cursus,</l>
            <l n="57">Quo commota suis iamdudum a sedibus omnis</l>
            <l n="58">Gallorum pubes, unaque Britannia florens</l>
            <l n="59">Innumeris equitum turmis, peditumque maniplis</l>
            <l n="60">Pergit et emensa est properans Rhenumque, Mosamque,</l>
            <l n="61">Eversura Arabes Solymorum a sede tyrannos</l>
            <l n="62">Scilicet aut vitam tantis positura sub ausis.</l>
            <l n="63">Quod decus, o socii, quis iam non credat emendum</l>
            <l n="64">Vel vita, quaecumque sibi peragenda supersit?</l>
            <l n="65">Ipse ego, cui tantum paret terraeque, marisque,</l>
            <l n="66">Cui non argenti, non auri copia defit,</l>
            <l n="67">Quique adeo, si totam optem traducere vitam </l>
            <l n="68">Delicias inter cunctas atque otia, possim</l>
            <l n="69">Secura cum pace frui, tolerare labores</l>
            <l n="70">Et varios belli casus, cupioque, voloque</l>
            <l n="71">Ire viam primus, patriosque relinquere fines</l>
            <l n="72">Atque omnes mecum, genitor quascumque reliquit,</l>
            <l n="73">Vestrave iam peperit virtus mihi, ferre per undas</l>
            <l n="74">Ionias, mediosque hostes, quas partiar in vos</l>
            <l n="75">Largus opes, superetque nihil, quod commodus ultro,</l>
            <l n="76">Quo res cumque cadent, unum et commune mihique,</l>
            <l n="77">Et vobis haud esse velim. Non nunc ego primum</l>
            <l n="78">O socii, vos in belli discrimina duco,</l>
            <l n="79">Externasque oras, inimicaque castra volentes.</l>
            <l n="80">Vos patris auspiciis mersistis in aequore classes</l>
            <l n="81">Euganeas, Graiosque acie fudistis adorti.</l>
            <l n="82">Tempore quo vestras, vestra est ea gloris, Thraces,</l>
            <l n="83">Altaque Byzanti trepido concussa tumultu</l>
            <l n="84">Moenia terribiles iras timuere, manusque.</l>
            <l n="85">Vos iidem me saepe alias comitemque, ducemque</l>
            <l n="86">In pugnas, acresque hostes, flammasque secuti,</l>
            <l n="87">Prostravistis humi turres, coepistis et arces,</l>
            <l n="88">Ducentes vico claros ex oste triumphos.</l>
            <l n="89">Nec praedae quisquam immunis discessit et expers,</l>
            <l n="90">Me praeter: quem nemo umquam tamen abneget ullas</l>
            <l n="91">Sustinuisse vices, durosque obiisse labores,</l>
            <l n="92">Vobiscumque sitim pariter tolerasse, famemque,</l>
            <l n="93">Horrida sub dio perpessum frigora et aestus.</l>
            <l n="94">Quamquam regna manent illic opulenta, nec usquam</l>
            <l n="95">Et vis maior opum et multarum copia rerum</l>
            <l n="96">Argenti cumulos plures promittit et auri:</l>
            <l n="97">Quaerere quos nobis solita virtute queamus.</l>
            <l n="98">Atque haec ipsa a me minime memorata putetis,</l>
            <l n="99">Quod dubitem vestros ne animos inflammet ad arma</l>
            <l n="100">Gloria bellandi magis, an vesanus habendi</l>
            <l n="101">Cogat amor; neque enim Ausoniam fas credere pubem</l>
            <l n="102">Et decus et laudem diti postponere praeda.</l>
            <l n="103">Non ita nos proavi quondam docuere, patresque</l>
            <l n="104">Assueti duro longinqua lacessere bello</l>
            <l n="105">Imperia et certas victis imponere leges;</l>
            <l n="106">Ut famam, nomenque sibi immortale pararent.</l>
            <l n="107">Quod vos facturos si auis tamen abneget, idem</l>
            <l n="108">Abneget Ausoniis vos esse a patribus ortos:</l>
            <l n="109">Et me Gallorum prognatum a sanguine regum,</l>
            <l n="110">Quos pietas insignis et admiranda coegit</l>
            <l n="111">Gloria militiae semper comes, omnia vitae</l>
            <l n="112">Commoda iucundae penitus contemnere et unam</l>
            <l n="113">Se spectare animis et nobile sumere bellum:</l>
            <l n="114">Quo neque nos maius, neque post ulla audiet aetas.</l>
            <l n="115">Talibus orantem dictis nihil addere miles</l>
            <l n="116">Passus ad haec. Uni tibi, Rex invicte, videndum,</l>
            <l n="117">Quid statuas: nobis certum est parere iubenti.</l>
            <l n="118">Nam neque tam longe tellus disiungitur ulla</l>
            <l n="119">Finibus a nostris, neque gens tam barbara mores</l>
            <l n="120">Exuit humanos, quo te fortissime ductor</l>
            <l n="121">Paeniteat, pigeatve sequi sic annuat ausis</l>
            <l n="122">Ille tuis, qui stelliferum fabricavit Olympum</l>
            <l n="123">Et coeptum fortunet iter; nos agmine certo</l>
            <l n="124">Venimus instructi, rebusque ad cuncta paratis,</l>
            <l n="125">Militiae iam nunc nomen cuicumque daturi</l>
            <l n="126">Et vitam in cunctos alacres exponere casus,</l>
            <l n="127">Ac nullas vitare vices. Sic deinde locutus</l>
            <l n="128">Et verbis iisdem atque assensu exercitus uno,</l>
            <l n="129">Conticuit, subitoque ingens per cuncta cucurrit</l>
            <l n="130">Ora fremor: ceu cum pluviis furialibus aucti</l>
            <l n="131">Inter saxa ruunt amnes et in arva feruntur</l>
            <l n="132">Praecipites, placido sueti sua lambere fluxu</l>
            <l n="133">Septa prius, tenuique vado discludere ripas.</l>
            <l n="134">At Robertiades dictis laetatus amicis</l>
            <l n="135">Subiicit. O, decora Italiae, fortissima nostrae</l>
            <l n="136">Pectora militiae, non his sine numine Divum</l>
            <l n="137">Addixisse animum coeptis reor, omnia quamquam</l>
            <l n="138">Ante alacri semper studio, quae iussimus, ipsi</l>
            <l n="139">Praestare in primis, confectaque reddere suestis,</l>
            <l n="140">Quando igitur vestro haec animo sententia sedit</l>
            <l n="141">Et mecum Adriaci iuvat ire per aequoris undas,</l>
            <l n="142">Finibus inque Asiae bello nova quaerere regna,</l>
            <l n="143">Servitio Syriam longo, Solymamque levantes,</l>
            <l n="144">Quod superest, curate aliquo ne crimine mentes</l>
            <l n="145">Infectos videat Vesper vos crastinus et iam</l>
            <l n="146">Quisque sacerdoti supplex aperire paret se.</l>
            <l n="147">Ut maculas, animo si quae insedere latentes,</l>
            <l n="148">Eluat, inque hostes Arabas pius induat latentes</l>
            <l n="149">Et pius, ut primum puppi vocalis ab alta</l>
            <l n="150">Aere cavo signum dederit tuba, protinus actam</l>
            <l n="151">Velisque et remis properet conscendere classem,</l>
            <l n="152">Cessuram e portu mediae post tempora noctis,</l>
            <l n="153">A terra exoriens ventus cum pellere fluctus</l>
            <l n="154">Incipit et puppes urget levis aura Favoni.</l>
            <l n="155">Ite, bonos aurate animos, humilique precati </l>
            <l n="156">Voce Deum, quales cupere et sperare futuros</l>
            <l n="157">Nos decet, eventus tantis exposcite coeptis.</l>
            <l n="158">Dixerat atque illi foribus per templa reclusis</l>
            <l n="159">Affusi passim proprias, facta impia, noxas</l>
            <l n="160">Auribus exponunt castis et ad illa paratis</l>
            <l n="161">Officia et veniam culparum ex more petitam</l>
            <l n="162">Nacti omnes, primam cum primum postera lucem</l>
            <l n="163">Extulit et terris Aurora affulsit apertis,</l>
            <l n="164">Coelestem sumpsere dapem: gratique, piique </l>
            <l n="165">Inter se amplexus dulces et amica dederunt</l>
            <l n="166">Oscula; postremo transacti expleta diei</l>
            <l n="167">Perpetuis passim mensis ieiuna cupido est.</l>
            <l n="168">At cum pulsa fames, largeque epulata iuventus,</l>
            <l n="169">Sublataeque dapes: hi iam sermone quietos,</l>
            <l n="170">Oblectare animos: illi contendere cursu;</l>
            <l n="171">Ast alii dura membra exercere palaestra:</l>
            <l n="172">Flectere equos, vibrare hastas, manibusque minaces,</l>
            <l n="173">Explorare arcus, iaculisque attingere signum,</l>
            <l n="174">Certatimque granis librare per aera vectis.</l>
            <l n="175">Pondera et ingentes saltu transmittere fossa.</l>
            <l n="176">Urius interea, quo non praestantior alter</l>
            <l n="177">Praesagire auras, qua coeli parte ferantur,</l>
            <l n="178">Quae mare sollicitent, quibus et commota quiescant</l>
            <l n="179">Aequora: quaeque dies portendant certa serenos</l>
            <l n="180">Sidera, seu pluvias terris, imbresque minentur:</l>
            <l n="181">Urius Aeolii soboles generosa Pelori,</l>
            <l n="182">Puppe gubernator residens ita fatur ab alta.</l>
            <l n="183">Quem votis optare licet, rex optime, ventus</l>
            <l n="184">En vocat Ionias classem festinus in undas.</l>
            <l n="185">Surge, age, tolle moras, naves exercitus intret</l>
            <l n="186">Omnis, ut inc celerem quam primum ad saxa vadosae</l>
            <l n="187">Illyriae tendat cursum, subeatque sonantis</l>
            <l n="188">Ostia Drilonis, procurvaque littora Lissi:</l>
            <l n="189">Portus ubi et tutae miles se credat harenae.</l>
            <l n="190">Haec ille et regis iussu cava buccina Dauni</l>
            <l n="191">Imperat ad littus properare et scandere naves</l>
            <l n="192">Et laxos implere foros; tum protinus omnes</l>
            <l n="193">Ad sua signa ruunt et scalas agmine complent.</l>
            <l n="194">Ceu cum longinqua terrarum a parte volantes</l>
            <l n="195">Advenere greges avium, densaque caterva</l>
            <l n="196">Ingentes campos subter telluris innumbrant.</l>
            <l n="197">Mox medio e pastu quercusque, ornosque propinqua</l>
            <l n="198">Certatim obsidunt sylvae: variisque teguntur</l>
            <l n="199">Arboribus; pressi curvantur pondere rami</l>
            <l n="200">Et nemus ingenti circum sonat omne tumultu,</l>
            <l n="201">Compositae donec somno suadent quierunt.</l>
            <l n="202">Et iam nox medium cursu superaverat orbem,</l>
            <l n="203">Frigentesque imis flabant e vallibus aurae:</l>
            <l n="204">Urius in summa residens cum puppe magister</l>
            <l n="205">Dat signum, solvique iubet retinacula classi.</l>
            <l n="206">Ilicet una omnes portu cessere relicto.</l>
            <l n="207">Quaque adeo sublatam alte fert regia flammam</l>
            <l n="208">Puppis et Ionium rostro secat uncta profundum,</l>
            <l n="209">Remigiis actae tendunt: mox carbasus auras</l>
            <l n="210">Excipit, ac Zephyris implentur vela secundis,</l>
            <l n="211">Spumeaque inflexas circumstrepit unda carinas.</l>
            <l n="212">Et iam purpureo crines infecta colore</l>
            <l n="213">Aurora exoriens noctis restrinxerat ignes.</l>
            <l n="214">Cum procul aerios montes Epirus et arduas</l>
            <l n="215">Ostendit Macedum positas in collibus arces.</l>
            <l n="216">Illae iter incoeptum paragunt, urbemque salutant</l>
            <l n="217">Dyrrhachium et littus sublatae ad sidera voces</l>
            <l n="218">Dum feriunt, vastae responsant undique rupes.</l>
            <l n="219">Nulla tamen contra solito de more dabantur</l>
            <l n="220">Letitiae signa unanimis, quae Daunius heros</l>
            <l n="221">Mirantur, causasque suo cum corde volutat:</l>
            <l n="222">Atque animum dubius nunc huc, nunc dividit illuc</l>
            <l n="223">Quid faciat? Recto ne petat Taulantia cursu</l>
            <l n="224">Littora? An in dextras proram detorqueat undas?</l>
            <l n="225">Haec alternanti celeri praemissa phaselo</l>
            <l n="226">Nuntia fama refert: obsessum iter omne, nec ullum</l>
            <l n="227">Fraude carere locum: coniectum in vincula magnum</l>
            <l n="228">Ugontem et longe Byzanti ad moenia ductum.</l>
            <l n="229">Qui modo Brundusii multis comitantibus urbem</l>
            <l n="230">Liquerat et fidis navem commiserat Euris,</l>
            <l n="231">Primus ut Emathiam, Thracem emensus adiret</l>
            <l n="232">Bosphoron Euxini fauces et ad ostia Ponti:</l>
            <l n="233">Ipse suis opibus praesens muniret euntes</l>
            <l n="234">In bellum et Solymae pro libertate pacisci</l>
            <l n="235">Audentes letum, tranquillaque commoda vitae.</l>
            <l n="236">Nuntius haec; sed enim cursum remorata triremis</l>
            <l n="237">Constitit: et reliquas ad se vocat Appulus heros,</l>
            <l n="238">Atque ait. Haud equidem, o socii, cum tanta
                viderem </l>
            <l n="239">Agmina convenisse virum, quos una coegit</l>
            <l n="240">Relligio et pietatis amor, fore rebar, ut essent</l>
            <l n="241">Vitandae insidiae Graiorum, artesque cavendae,</l>
            <l n="242">Nimirum servare fidem mens improba nescit.</l>
            <l n="243">Ergo urbem hanc infandam imo stat vertere fundo</l>
            <l n="244">Atque omnem ferro. Flammisque excindere gentem</l>
            <l n="245">In nostros tantum sceleris tam turpiter ausam.</l>
            <l n="246">Haec dicens, vultu conceptas detegit iras:</l>
            <l n="247">Atque huc atque illuc ardentia lumina voluit</l>
            <l n="248">Et puppi tacitus tandem consedit in alta.</l>
            <l n="249">Tum Mentor, quem certa fides, expertaque bello</l>
            <l n="250">Dextera et innumeris annis non victa senectus</l>
            <l n="251">Ante omnes gratum Regi iam fecerat unum,</l>
            <l n="252">Digna quidem sceleris facies, quam vindice ferro</l>
            <l n="253">Ulciscamur, ait; nec, si tibi protinus urbem</l>
            <l n="254">Aut capere, aut cinctam longa obsidione liceret</l>
            <l n="255">Urgere et bello ingenti vastare, fameque,</l>
            <l n="256">Conatus, dux magne, tuos, queis scilicet usus</l>
            <l n="257">Abrumpas vincla et captum tuearis amicum,</l>
            <l n="258">Damnarim; sed enim tempus nunc instat eundi,</l>
            <l n="259">Quo nos Pontifici nuper data dextra, fidesque </l>
            <l n="260">Voce vocat: quoque expectant multo ante profecti</l>
            <l n="261">Germani, Gallique et fortia corda Britanni.</l>
            <l n="262">Ut minor hoc uno nobis stet gloria; quando </l>
            <l n="263">Et decus et laudem quaevis mora turpis aventi</l>
            <l n="264">Quaerere et insigni frontem vincire corona,</l>
            <l n="265">Adde quod Euxinum spatio propiore tenentes</l>
            <l n="266">Exercere iras facile et terrere tyrannum</l>
            <l n="267">Fas erit Odrysium, per vimque reposcere captos.</l>
            <l n="268">Nec tamen interea frater certissimus ultor</l>
            <l n="269">Non aderit, multo repetat qui sanguine poenas,</l>
            <l n="270">Servitioque premat populos. Haec ille locutus</l>
            <l n="271">Conticuit; tristisque animos, iramque repressit</l>
            <l n="272">Daunius. Et longe scelerato a littore classis</l>
            <l n="273">Omnis eat iam nostra, inquit; primusque triremem</l>
            <l n="274">Remigio impulsam medios convertit in Austros</l>
            <l n="275">Et properans Zephyris obiectam Aulona relinquit</l>
            <l n="276">A laeva et gelidi transit celer ora Celydni,</l>
            <l n="277">Chaoniamque omnem: mox execratus acerbam</l>
            <l n="278">Cassiopem, celsas Phaeacum in collibus arces</l>
            <l n="279">Circuit et binarem cursu defertur ad Isthmum.</l>
            <l n="280">Hic tanti excitus fama et molimine belli,</l>
            <l n="281">Obvius occurrit Medix. Ille unus Athenis</l>
            <l n="282">Cecropidum populo legesque et iura ferebat,</l>
            <l n="283">Aut bello foret, aut tranquilla in pace regendus.</l>
            <l n="284">Et, quamquam Graiis longe regnaret in oris</l>
            <l n="285">Liber, avos, atavosque tamen generosus abusque</l>
            <l n="286">Tuscorum antiqua numerabat origine regum,</l>
            <l n="287">Qui quondam ex Osco ducentes nomine nomen</l>
            <l n="288">Magnanimae fecere suae cognomina genti.</l>
            <l n="289">Unde etiam seri virtutem hausisse nepotes</l>
            <l n="290">Et patriam dicti iuvisse ingentibus ausis.</l>
            <l n="291">Barbarus at postquam Scythicis in finibus ortus</l>
            <l n="292">Italia in media regnorum est sceptra potitus,</l>
            <l n="293">Et simul infracta est Tyrrhena potentia, partim</l>
            <l n="294">Discessere suis paulatim ex urbibus acti,</l>
            <l n="295">Aeriasque altis posuere in collibus arces:</l>
            <l n="296">Partim etiam varios casus et bella secutis</l>
            <l n="297">Ad regnum patefecit iter durissima virtus;</l>
            <l n="298">Et pedibus Graios, pedibus subiecit Athenas.</l>
            <l n="299">Hic igitur Medix Tyrrheno a sanguine cretus</l>
            <l n="300">Laetus adit Regem: qui primam egressus in actam</l>
            <l n="301">Forte recensebat numerum: vultusque suorum</l>
            <l n="302">Et quae cuique foret facies, vel forma, vel aetas,</l>
            <l n="303">Discebat; memorique animo mandata notabat</l>
            <l n="304">Nominaque et patrias senior quem talia agentem</l>
            <l n="305">Alloquitur Medix. Ego me, fortissime ductor,</l>
            <l n="306">Invisam rebar Superis traducere vitam:</l>
            <l n="307">Qui te militiae redivivum exemplar avitae</l>
            <l n="308">Affari et coram dextrae coniungere dextram</l>
            <l n="309">Non possem Italiae longe disclusus ab ora.</l>
            <l n="310">Quando etiam mentem iuvenili accensus amore</l>
            <l n="311">Et magni admirans ingentia facta parentis</l>
            <l n="312">Ipse tui, patriae fines, camposque reliqui,</l>
            <l n="313">Despicit ex alto quos undique Faesula colle;</l>
            <l n="314">Vulturnique volens accessi ad fluminis undam.</l>
            <l n="315">Innumeras tum dirus Arabs vastaverat oras</l>
            <l n="316">Ausoniae et Capuam longa obsidione premebat.</l>
            <l n="317">Ac, nisi opem afferret genitor tuus, ilicet urbis</l>
            <l n="318">Illius extaret nunc tantum informe sepulchrum.</l>
            <l n="319">Ipse illam solus longa obsidione levavit:</l>
            <l n="320">Atque acie victos a moenibus expulit Afros.</l>
            <l n="321">Non ita sublimi defertur ab aethere praeceps</l>
            <l n="322">Fulmen agens nimbum, scopulosque et septa domorum</l>
            <l n="323">Eruit et subita miscet collapsa ruina.</l>
            <l n="324">Vidi ego in adversos armato milite septum</l>
            <l n="325">Irruere et densas ferro perfringere turmas:</l>
            <l n="326">Poenorumque ducem medium differre securi</l>
            <l n="327">Dogrissam, triplici pectus cui texerat aere</l>
            <l n="328">Et fronti galeam aptarat Maurusia nutrix</l>
            <l n="329">Carminibus sacram magicis et sidere certo</l>
            <l n="330">Confectam, ut ferri cunctos contemneret ictus.</l>
            <l n="331">Sed neque verborum murmur, neque profuit astri</l>
            <l n="332">Observata dies; caput illi utrinque pependit </l>
            <l n="333">In geminas scissum scissa cum casside partes.</l>
            <l n="334">Vidi equites, peditesque una cum mitteret Orco,</l>
            <l n="335">Cogeret et nostris Arabum dare terga phalanges.</l>
            <l n="336">Quam facile aut Boreae flatus, si vertice ab alto</l>
            <l n="337">Incubuit segeti, fragiles infregit aristas,</l>
            <l n="338">Arentesve sua decussit ab arbore frondes</l>
            <l n="339">Auster et impulsa ad littora pertulit undas.</l>
            <l n="340">Ille etiam postquam caesorum vidit acervos</l>
            <l n="341">Spectator cuiusque operum, testisque laborum,</l>
            <l n="342">Et serus rediit spoliis indutus opimis,</l>
            <l n="343">Ornavit coram virtutem atque acta suorum</l>
            <l n="344">Laudibus et merito cunctos dignatus honore est.</l>
            <l n="345">Et mihi, qui densos urgentem in bella maniplos,</l>
            <l n="346">Cogentemque fugae versas versas dare terga cohortes</l>
            <l n="347">Comminus aggressus immani corpore Maurum</l>
            <l n="348">Ense trucidaram, ferratae pondera clavae</l>
            <l n="349">Detulit ipse suae, bellique insigne decorum</l>
            <l n="350">Ferre dedit clypeo, Mauri caput ora nigrantis,</l>
            <l n="351">Candida circumdat summam cui taenia frontem.</l>
            <l n="352">Ille Diochryso, cui mollis inertia Thracum</l>
            <l n="353">Imperium abstulerat, reditumque atque arma paranti</l>
            <l n="354">Adiunxit comitem; mox rerum eventa secutum,</l>
            <l n="355">(Namque Arabes crebris Graias incursibus oras</l>
            <l n="356">Vastabant) omnis praefecit Achaia bello;</l>
            <l n="357">Armorumque unum iussit, pacisque potentem</l>
            <l n="358">Esse et opes, patriosque manu defendere fines.</l>
            <l n="359">Et nunc, ni gravior tardaret membra senectus:</l>
            <l n="360">Si foret illud idem defesso in corpore robus,</l>
            <l n="361">Quod fuerat, cum acres animos, viresque iuventa</l>
            <l n="362">Prima dabat, ceu fixa eadem stat corde voluntas,</l>
            <l n="363">Ipse ego te Graiae lecto cum robore pubis</l>
            <l n="364">Primus ad ingentem Syriae comitarer Orontem:</l>
            <l n="365">Et tibi praecipuum factis testarer amorem.</l>
            <l n="366">Quod quoniam fieri prohibet iam serior aetas,</l>
            <l n="367">Hic tecum florens annis iuvenilibus ibit,</l>
            <l n="368">Quo te cumque feres, gnatus meus; una parentis</l>
            <l n="369">Spes et cura sui, patrio cognomine Medix:</l>
            <l n="370">Ibit, ut admirans unum te maxime ductor,</l>
            <l n="371">Militiam et claros magnae virtutis honores,</l>
            <l n="372">Praemia suscepti laetus putet esse laboris,</l>
            <l n="373">Saeva manu confecta tua cum bella videbit.</l>
            <l n="374">Dixerat: et regi centum candore nivali </l>
            <l n="375">Donat equos, numero ex omni quos legerat et quos</l>
            <l n="376">Hinc atque hinc phalerae et demissa monilia collo</l>
            <l n="377">Ornabant, strato intectos pugnantis ad usum;</l>
            <l n="378">Ferrea cui spondam lorica utramque tegebat</l>
            <l n="379">Surgentem, primamque alvum, lumbosque tuentem</l>
            <l n="380">Sessoris firmum in pugna tutamen equestri.</l>
            <l n="381">Munera mox socios large patitur in omnes:</l>
            <l n="382">Vina cadis onerata suis, quae plurima Naxo</l>
            <l n="383">Iusserat afferri iampridem: ea deinde sequuntur</l>
            <l n="384">Depulsae dudum in montes a matribus agnae,</l>
            <l n="385">Indigenaeque boves et prima aetate iuvenci.</l>
            <l n="386">At Robertiades tanti hospitis interventu</l>
            <l n="387">Laetatus, pauca haec placido sic pectore fatur.</l>
            <l n="388">Ipse meum memini, dux o fortissime gentis</l>
            <l n="389">Tyrrhenae, invictam virtutem et facta parentem</l>
            <l n="390">Narrare et veras ad coelum tollere laudes</l>
            <l n="391">Medicis Hetrusci (namque hoc mihi saepe per aures</l>
            <l n="392">Nomen iit, magnique animo defixa remansit</l>
            <l n="393">Fama viri, cui nulla umquam se viderit aetas</l>
            <l n="394">Ferre parem, aut bello claros aequare labores)</l>
            <l n="395">Medicis, absentem tacita quem mente colebam</l>
            <l n="396">Absens et magno mecum venerabar amore,</l>
            <l n="397">Quod solum licuit: neque enim fuit hoc mihi tempus</l>
            <l n="398">Sperandum, quo te veterem complexus amicum</l>
            <l n="399">Hospitii possem iura instaurare paterni.</l>
            <l n="400">Nunc autem quando votis prosperrima nostris</l>
            <l n="401">Fors inopia fauci, Caelique occulta voluntas,</l>
            <l n="402">Accipio, agnoscoque libens, certumque vetustae</l>
            <l n="403">Pignus amicitiae nostro comes usque futurus</l>
            <l n="404">Haerebit lateri natus tuus; illius ingens</l>
            <l n="405">Cura animum semper Dauni ductoris habebit.</l>
            <l n="406">Haec ubi dicta, epulis una accubuere paratis:</l>
            <l n="407">Atque inter sese longo sermone requirunt,</l>
            <l n="408">Quae via Threiciam brevior contendat ad urbem:</l>
            <l n="409">Si qua loca infestis; si quas devinxerit arces</l>
            <l n="410">Praesidiis: si quos aditus Byzantius armis</l>
            <l n="411">Insideat; Ponti prohibens a limine Gallos.</l>
            <l n="412">Quae postquam ducibus satis explorata, superque</l>
            <l n="413">Ostendere palam compendia tuta viarum;</l>
            <l n="414">Iamque exempta fames et amor compressus edendi est,</l>
            <l n="415">Aere dari signum iubet ipse et castra moveri.</l>
            <l n="416">Incedunt armatae acies, nec ab ordine quisquam</l>
            <l n="417">Liber abit, sociosque suos et signa relinquit:</l>
            <l n="418">Pars equitum anteeunt agmen: pars terga tuentur,</l>
            <l n="419">Iniusto sub fasce viam dum carpere miles</l>
            <l n="420">Festinat, gressumque una maturat eundo.</l>
            <l n="421">Primum illi Boeotum agros, vallesque, lacusque </l>
            <l n="422">Praetereunt Oncheste tuos, longeque relinqui</l>
            <l n="423">Parnassi iuga summa vident; mox Othrin et Oetam,</l>
            <l n="424">Sperchiumque amnem, magni cunabula Achillis,</l>
            <l n="425">Frondosumque caput celsi mirantur Olympi.</l>
            <l n="426">Tum vada Penei, celeresque Haliacmonis undas,</l>
            <l n="427">Emathiaeque Italo foecundos sanguine campos:</l>
            <l n="428">Et quos Mygdonius spatioso flumine colles</l>
            <l n="429">Ambit et affusa laetissimus irrigat unda</l>
            <l n="430">Axius, Aegaeum dum se devolvit in aequor.</l>
            <l n="431">Tum demum Ausonius suspecta per oppida Thracum,</l>
            <l n="432">Perque agros facturus iter, exercitus omnis</l>
            <l n="433">Constitit obliquae declivi in margine ripae.</l>
            <l n="434">Hic certatim omnes ducto circumdata vallo</l>
            <l n="435">Castra locant, somnosque petunt et corpora curant.</l>
            <l n="436">At parte ex alia Gallorum interrita pubes</l>
            <l n="437">Praetergressa iugum, quo coelo aequatus Adula</l>
            <l n="438">Contegitur glacie, nivibusque perennibus horret,</l>
            <l n="439">Transierat: nec Vindelici, quos dextra securi</l>
            <l n="440">Armat Amazonia, nec proni ad furta Genauni,</l>
            <l n="441">Nec rapto celeres assueti vivere Brenni,</l>
            <l n="442">Per saltus, vallesque imas potuere morari</l>
            <l n="443">Incedentem aciem, dum tela opponere quaerunt,</l>
            <l n="444">Ulteriorem Oeni iuncto ne flumine ripam</l>
            <l n="445">Ascendat victrix et Norica regna peragret.</l>
            <l n="446">Illa igitur Cetii superans altissima montis</l>
            <l n="447">Culmina labentum divortia liquit aquarum:</l>
            <l n="448">Et gressum in Chalybum rutilis tulit inde metallis</l>
            <l n="449">Insignes agros, Istri quos fluminis alveum</l>
            <l n="450">Augentes Saus hinc, unda Draus alluit illinc.</l>
            <l n="451">Atque ubi Pannoniae fines et limina primum</l>
            <l n="452">Ingressi tetigere duces, castrisque locatis</l>
            <l n="453">Corpora praeterito requierunt fessa labore:</l>
            <l n="454">Ecce vident ad se properantem et membra trementem,</l>
            <l n="455">Fundentemque imo trepidas e pectore voces,</l>
            <l n="456">Velitis os, habitumque et velitis arma gerentem.</l>
            <l n="457">Isque, ubi confertas acies ante ora ducumque</l>
            <l n="458">Constitit atque armis septum se vidit amicis,</l>
            <l n="459">Talia deposita tandem formidine fatur.</l>
            <l n="460">Si patrios postquam fines liquistis et agros</l>
            <l n="461">Ulla umquam vestrae tetigit vos cura salutis,</l>
            <l n="462">Vertite iter retro, sedesque revisite avitas,</l>
            <l n="463">O, miseri, et terris procul his, procul ite relictis,</l>
            <l n="464">Dum licet atque fugam raptim celerare potestis</l>
            <l n="465">Incolumes; vel si dictis parere negatis</l>
            <l n="466">Et pudet emensos Alpes atque invia terrae,</l>
            <l n="467">Insolito trepidare metu, statuatis oportet</l>
            <l n="468">Omnibus esse unam per cladem et vulnera mortem</l>
            <l n="469">Sperandam et passim confusa strage cadendum.</l>
            <l n="470">His dictis perculsi animi, tacitumque per agmen</l>
            <l n="471">Murmur iit, cupidique inter se quaerere pergunt</l>
            <l n="472">Quid ferat et tantum quid fama adversa reportet.</l>
            <l n="473">Tum vero iuvenem fidenti interritus ore</l>
            <l n="474">Voce vocat dux Leucorum cinctumque corona</l>
            <l n="475">Primorum et cunctis patulas praebentibus aures,</l>
            <l n="476">Alloquitur. Tu ne hos animos, haec robora sacra</l>
            <l n="477">Militiae solus tantis avertere coeptis</l>
            <l n="478">Tendis? Et instanti pressus formidine, Gallos </l>
            <l n="479">Exterrere audes? Non haec sunt pectora turpi,</l>
            <l n="480">Non haec corda fuga sibi quaerere sueta salutem:</l>
            <l n="481">Ast aperire viam ferro, mediosque per hostes</l>
            <l n="482">Aut vitam retinere, aut pulchrae occumbere morti.</l>
            <l n="483">Sed tu quis tandem? Quibus aut festinus ab oris</l>
            <l n="484">Venisti? Et quae nos vitare pericula suades?</l>
            <l n="485">Fare, age et audacter, quae sint ea cumque, volentes</l>
            <l n="486">Cuncta doce; neque enim quisquam re vera locutum</l>
            <l n="487">Non amet: et merito gratus non munere donet.</l>
            <l n="488">Ille autem. O, utinam factae tibi nuntius essem</l>
            <l n="489">Et nondum celebris famae vanissimus auctor.</l>
            <l n="490">Sed quid ego haec? Si mox tantos ex ordine casus</l>
            <l n="491">Narrabunt alii, qui foedam evadere cladem</l>
            <l n="492">Incolumes potuere: licet vix unus et alter</l>
            <l n="493">Paeonis insidias regis vitarit et arma.</l>
            <l n="494">At tibi, quicquid id est, breviter, dux maxime, pandam:</l>
            <l n="495">Nec te ullae ambages, nec longa exorsa tenebunt.</l>
            <l n="496">Concilio in medio postquam regumque, ducumque</l>
            <l n="497">Omnis in Abdaridas decrevit Gallia bellum</l>
            <l n="498">Extemptura iugum Solymis, quod pertulit annos</l>
            <l n="499">Iamdudum innumeros Syriae sanctissima tellus:</l>
            <l n="500">Continuo nostras fama est vulgata per urbes:</l>
            <l n="501">Extemploque accensi animi, concursus et ingens</l>
            <l n="502">Undique et inter se commota per oppida vulgo</l>
            <l n="503">Dant dextras; sua quisque domi, quae repperit arma</l>
            <l n="504">Et scabra exesos rubigine corripit enses,</l>
            <l n="505">Deformesque situ clypeos; sibi regna, suisque</l>
            <l n="506">Argenti atque auri magnos promittere montes.</l>
            <l n="507">Proinde avidi coeunt non una e gente, nec uno </l>
            <l n="508">E populo: sed tota simul sine more, sine ulla</l>
            <l n="509">Lege ruens raptu properat Germania signis.</l>
            <l n="510">Postquam autem turmaeque equitum, peditumque catervae</l>
            <l n="511">Convenere simul, nec qui moderetur euntes</l>
            <l n="512">Esse vident quemquam, nec qui tot millia certa</l>
            <l n="513">Lege regat, poenasque nocentibus irroget aequas:</l>
            <l n="514">Cunctantum dubias Amycus temerarius annis</l>
            <l n="515">Et pietate ingens Odechalchius occupat aures.</l>
            <l n="516">Ille genus ducens altorum a sanguine regum,</l>
            <l n="517">Cui Nemetum fines, rapido cui flumine Maenus,</l>
            <l n="518">Cumque Mocontiaco parebat Bonna, vetusque</l>
            <l n="519">Naeomagnum et primos ultro tribuebat honores.</l>
            <l n="520">Alter, thuricremas Divum qui castus ad aras</l>
            <l n="521">Sacra ministrabat populo, verbisque regebat</l>
            <l n="522">Suavidicis animos, plebemque in templa vocabat,</l>
            <l n="523">Ortus et ipse patrum praeclara a stirpe suorum.</l>
            <l n="524">Isque ubi distractos reperit, ceu cuique cupido</l>
            <l n="525">Imperat effrenis. Quo nunc Germana iuventus</l>
            <l n="526">Inconsulta ruis? Quo te tam turbidus, inquit, </l>
            <l n="527">Ardor agit? Certique parens audacia leti?</l>
            <l n="528">Nam nec bella manu solum peraguntur et armis,</l>
            <l n="529">Nec solum vires victoria quaerit; at acre</l>
            <l n="530">Consilium, certosque duces, qui ponere capto</l>
            <l n="531">Castra loco, qui firmam aciem, cum postulat usus,</l>
            <l n="532">Instruere et tuti vitare pericula norint.</l>
            <l n="533">Seu differre diem pugnae, seu forte necesse est</l>
            <l n="534">Praecipere moras omnes: qui praemia forti</l>
            <l n="535">Digna ferat: qui communes tolerare labores</l>
            <l n="536">Primus amet, praedaeque unus qui immunis abactae</l>
            <l n="537">Ipse suos large socios et ditet et ornet.</l>
            <l n="538">Talia desierat fari, cum turba repente</l>
            <l n="539">Scinditur in varias diverso examine partes.</l>
            <l n="540">Inde alias alii conferta per agmina voces</l>
            <l n="541">Iactare et iussis partim parere recusant</l>
            <l n="542">Atque iter effrenes longe praevertere tendunt</l>
            <l n="543">Et quaecumque libet praedari, ac vivere rapto.</l>
            <l n="544">Partim se ducibus credunt et signa sequuntur</l>
            <l n="545">Quisque sua et certos pergunt sociare maniplos.</l>
            <l n="546">Non secus atque arbor nunc his, nunc flatibus illis</l>
            <l n="547">Eurique, Zephyrique caput depressa recumbit</l>
            <l n="548">Adversam in partem, nec robore fulta fatiscit</l>
            <l n="549">Ipsa suo: sed utrinque labans, sed utrinque cadenti</l>
            <l n="550">Assimilis, tamen una olim peritura ruina</l>
            <l n="551">Cogitur hinc atque hinc parere procacibus Austris:</l>
            <l n="552">Amittitque omnes divulso corpore ramos.</l>
            <l n="553">Sic illi, quorum multi tua castra secuti</l>
            <l n="554">Belga pater, cultos, quos irrigat Hippius, agros,</l>
            <l n="555">Nec numero tenuere pares, nec vivida aequis.</l>
            <l n="556">Multi etiam Egerio, quem bello vivida virtus</l>
            <l n="557">Clarat et illustrem nomen testatur avitum,</l>
            <l n="558">Haesere et Dacos inter cecidere, Getasque.</l>
            <l n="559">At reliqui explentes numero centena virorum</l>
            <l n="560">Millia, coniunctis inter se foedere dextris</l>
            <l n="561">Addixere Amyco vires atque arma, fidemque.</l>
            <l n="562">Isque, ubi praefectum tanto se vidit honori</l>
            <l n="563">Et iussis parere suis tot vivida pubis</l>
            <l n="564">Pectora Germanae, non iam, ceu postulat usus</l>
            <l n="565">Militiae (quid enim frustra retinere severis</l>
            <l n="566">Legibus effusos in cuncta opprobria tentet?)</l>
            <l n="567">Palantes revocat legionum ad signa maniplos,</l>
            <l n="568">Aut iniussa loco prohibet sua castra moveri.</l>
            <l n="569">Sed passim ingrediens pacata per arva feraces</l>
            <l n="570">Depopulatur agros et caedibus oppida complet.</l>
            <l n="571">Praecipue Abramidum, quorum pars maxima pagos</l>
            <l n="572">Pannonios habet et vitam sustentat inermem</l>
            <l n="573">Exul, inops, expes, cunctarumque indiga rerum.</l>
            <l n="574">Non nos aut sexu miserorum, aut ullius ulli</l>
            <l n="575">Parcimus aetati: sed ceu foret hostia quisque</l>
            <l n="576">Grata Deo in primis, nullo discrimine habetur</l>
            <l n="577">Et iuvenes, aegrosque senes dimittimus Orco.</l>
            <l n="578">Quin etiam turbam ingentem peditumque, equitumque,</l>
            <l n="579">Danubium forte ut medium tranaverat amnem</l>
            <l n="580">Defensura suos infesto a milite fines,</l>
            <l n="581">Fundimus et vita pulsos spoliamus et armis.</l>
            <l n="582">Mox etiam summis munitam moenibus urbem,</l>
            <l n="583">Et circumfusas spectantem e colle paludes</l>
            <l n="584">Aggredimur, factaque simul testudine muros</l>
            <l n="585">Nudatus omni iam defensore subimus,</l>
            <l n="586">Aequamusque solo atque aditus intramus apertos.</l>
            <l n="587">Ast olli in summam trepidi se protinus arcem</l>
            <l n="588">Coniiciunt, notasque vias et tecta relinquunt.</l>
            <l n="589">Nos vero (nec ficta loqui me credite monstra,</l>
            <l n="590">Sed vera et casu nimium testata recenti)</l>
            <l n="591">Dum ruimus, nemoque obstat, quin urbe potiti</l>
            <l n="592">Vastemusque aedes vacuas, capiamus et arcem</l>
            <l n="593">Obsessam, quasi tela illinc inimica, facesque</l>
            <l n="594">Ingruerent, contraque acies coiret,</l>
            <l n="595">Diffugimus suadente metu: nec vertere quemquam</l>
            <l n="596">Terga pudet: nec coenosa mandare paludi</l>
            <l n="597">Corpus, ut incolumis fallacibus enatet undis.</l>
            <l n="598">Usque adeo subitus cunctorum invadere mentes</l>
            <l n="599">Perculsas potuit caeca formidine terror,</l>
            <l n="600">Sive illum incussit nobis Deus aethere ab alto,</l>
            <l n="601">Tantorum ut scelerum culpae meruere nefandae:</l>
            <l n="602">Seu terror sibi quisque fuit, dum forte latentes</l>
            <l n="603">Desertae insidias urbis, faciemque timeret.</l>
            <l n="604">Ut videre autem cedentem e moenibus hostem</l>
            <l n="605">Paeones, infensi summa effunduntur ab arce:</l>
            <l n="606">Et ferro accincti nostrorum in terga feruntur,</l>
            <l n="607">Vulneraque infigunt: partimque in stagna, lacusque</l>
            <l n="608">Proturbant: partim exanimant angusta viarum.</l>
            <l n="609">Dumque alios alii, ceu si fuga sola salutis</l>
            <l n="610">Spem daret et sumptis nemo sat fideret armis,</l>
            <l n="611">Urgentes turpi properant praevertere cursu,</l>
            <l n="612">Ecce superveniunt fulgentes aere catervae</l>
            <l n="613">Et permistus eques, quem Curta emisit ab urbe</l>
            <l n="614">Pannonius fallax: ut, si se forsitan ulla</l>
            <l n="615">Offerre pugnae non insperata facultas,</l>
            <l n="616">Sive acie instructa, confertoque agmine nostros,</l>
            <l n="617">Seu praeda, spoliisque graves, somnove sepultos</l>
            <l n="618">Caederet et victos ferro deleret ad unum.</l>
            <l n="619">Ergo illi primum versas videre cohortes</l>
            <l n="620">Et fugere et veniam proiectis turpiter armis</l>
            <l n="621">Quaerere: nec quemquam memorem virtutis in hostem</l>
            <l n="622">Irruere et clypeis armatum obvertere pectus,</l>
            <l n="623">A fronte invadunt, oriturque miserrima caedes.</l>
            <l n="624">Corporibus sternuntur agri; fossaeque redundant</l>
            <l n="625">Sanguine: purpureae labuntur in amnibus undae.</l>
            <l n="626">Ipse tamen delapsus equo, dum pugnat et unus</l>
            <l n="627">Demetit affusos Amycus, prosternitur ictu</l>
            <l n="628">Ingentis saxi: quo cassis ahenea circum</l>
            <l n="629">Spargitur effracto non una e parte cerebro.</l>
            <l n="630">Ipse etiam medios inter iugulatus inermes</l>
            <l n="631">Concidit: atque animam in tenues Odechalchius auras</l>
            <l n="632">Fudit, communi solvens pro crimine poenas.</l>
            <l n="633">Accepta dum forte fide periuria gentis</l>
            <l n="634">Nil timet et fidos demens sibi credit amicos,</l>
            <l n="635">Quos insperantes toties data dextera laesit.</l>
            <l n="636">Ergo illum non canities, non infula texit</l>
            <l n="637">Labentem atque imo fundentem haec pectore verba.</l>
            <l n="638">At vos pro scelere hoc tanto, pro tristibus ausis</l>
            <l n="639">Evertat miseros Deus ultor et impia mittat</l>
            <l n="640">Sub iuga, qui nostro foedastis sanguine terram,</l>
            <l n="641">Inque fidem acceptos leto multastis iniquo.</l>
            <l n="642">Haec memorans una lumen cum voce reliquit.</l>
            <l n="643">Nec sum animi dubius, quin iam sylvisque, iugisque</l>
            <l n="644">Insideant, tutique parent, quacumque putarint</l>
            <l n="645">Ingressuram aciem, Gallorum invadere castra</l>
            <l n="646">Haec sunt, quae mea vox potuit tibi maxime ductor</l>
            <l n="647">Narrare et brevibus properans exponere verbis.</l>
            <l n="648">His dictis: corde insuetam coepere dolorem</l>
            <l n="649">Heroes, primique duces; tam multa virorum</l>
            <l n="650">Agmina, tamque acres iuvenum periisse phalanges:</l>
            <l n="651">Quorum animis, armisque olim comitantibus usi</l>
            <l n="652">Deiicerent saevos Solymorum e sede tyrannos.</l>
            <l n="653">Continuo furere unanimes: exposcere poenas</l>
            <l n="654">Commissi sceleris, ferroque, ignique iuventus</l>
            <l n="655">Vastandos agros, viduandas civibus urbes,</l>
            <l n="656">Clamat et hostili caedem iam caede piandam:</l>
            <l n="657">Acceptumque uno sanandum vulnere vulnus.</l>
            <l n="658">Ast alii, quorum menti sententia sedit</l>
            <l n="659">Tutior, ultrices iras non temporis huius,</l>
            <l n="660">Non fidei, votique ferunt, quo Gallia summo</l>
            <l n="661">Pontifici voluit certas astringere dextras.</l>
            <l n="662">Posse iter incoeptum Calapique, Saoque relictis,</l>
            <l n="663">Illiriae ad fines et saxa Liburnica flecti:</l>
            <l n="664">Perque agros Macedum dextro Byzantia cursu</l>
            <l n="665">Arva peti; posse Ausoniis in Doride castris</l>
            <l n="666">Coniungi et vires Gallorum viribus addi;</l>
            <l n="667">Gallorum, quos Adriaci maris aequor et undas</l>
            <l n="668">Ionias tranasse ferunt, montesque per altos</l>
            <l n="669">Epiri incolumes Hebrum contendere ad amnem.</l>
            <l n="670">Hic quamvis mentem casu concussus acerbo est</l>
            <l n="671">Goffredus, letuque datos miseratus amicos,</l>
            <l n="672">Spem simulat vultu tamen atque interritus audit</l>
            <l n="673">Consilia antiqua veterum certantia laudi,</l>
            <l n="674">Laetaturque omnes animis ardere paratis</l>
            <l n="675">Ulcisci socios, periuram excindere gentem</l>
            <l n="676">Funditus et campos caesorum insternere acervis.</l>
            <l n="677">Sustulit ergo oculos, imoque a pectore dulces</l>
            <l n="678">Expromens voces, placido est sic ore locutus.</l>
            <l n="679">O socii, quos una omnes, eademque voluntas</l>
            <l n="680">Impulit unanimes patria discedere terra,</l>
            <l n="681">Uxoresque domi, dulcesque relinquere natos,</l>
            <l n="682">Aut secum avectos per mille pericula rerum</l>
            <l n="683">Asportare gravis solatia blanda laboris,</l>
            <l n="684">Ut Solymam, Syriamque iugo eripiamus iniquo,</l>
            <l n="685">Acceptumque Deo statuamus in orbe trophaeum,</l>
            <l n="686">Quo neque nos maius, neque postera viderit aetas.</l>
            <l n="687">Vos mecum emensi Rhenumque, Albimque per urbes</l>
            <l n="688">Innocui fecistis iter; perque arva: nec usquam</l>
            <l n="689">Ullus adhuc praedam a vobis conquestus abactam est,</l>
            <l n="690">Aut actum secum quicquam vi vidit ab ullo.</l>
            <l n="691">Qui potius, quas vestra sibi clementia gratas</l>
            <l n="692">Iure suo sperare vices et poscere visa est,</l>
            <l n="693">Repperit et blandis, vosmet meminisse potestis,</l>
            <l n="694">Hospitiis, opibusque suis iuvisse vocantes,</l>
            <l n="695">Praebentesque ultro plenis convivia mensis.</l>
            <l n="696">Et iam Pannoniis tuti consedimus arvis,</l>
            <l n="697">Perventuri ulla sine caede et sanguine, quo nos</l>
            <l n="698">Vota vocant solvenda Deo, quae fecimus ipsi.</l>
            <l n="699">Quod i forte viam quisquam dare nolit amicis,</l>
            <l n="700">Perque suos fines opponat euntibus arma,</l>
            <l n="701">Tum Gallorum animos et iustas sentiat iras.</l>
            <l n="702">Interea qui morte graves persolvere poenas</l>
            <l n="703">Flagitiis meruere suis, hominesque, Deumque</l>
            <l n="704">Laeserunt graviter non uno crimine sontes,</l>
            <l n="705">Scilicet ut merito caesos linquamus inultos;</l>
            <l n="706">Cumque illis etiam reliquos, qui talia posthac</l>
            <l n="707">Committent, scelerum nihil impia facta verentes.</l>
            <l n="708">Sed quoniam damnari aliquem, qui dicere causam</l>
            <l n="709">Ante suam nequeat, turpe est, mittamus, oportet</l>
            <l n="710">Ad regem certos; qui factam exquirere caedem</l>
            <l n="711">Possint et iustum populis indicere bellum;</l>
            <l n="712">Aut certae inter nos componere foedera pacis.</l>
            <l n="713">Virtutem sic nostram umquam nulla arguet aetas.</l>
            <l n="714">Iustitiae Deus atque hominum mens aequa favebit.</l>
            <l n="715">Dixerat et Stephanum, cuius facundus ab ore</l>
            <l n="716">Verborum sonus Hyblaeo vel melle fluebat</l>
            <l n="717">Dulcior, heroum ex numero selegit et ipsum</l>
            <l n="718">Addidit Aulercae pubis regemque, ducemque:</l>
            <l n="719">Qui sua Pannonio referant mandata tyranno</l>
            <l n="720">Et causam factae cogant evolvere caedis.</l>
            <l n="721">Dicite, ait, Regi Gallos in utrumque paratos,</l>
            <l n="722">Vel scelus ulcisci ferro, vel foedere dextras</l>
            <l n="723">Iungere, si populos iustas dolor egit in iras.</l>
            <l n="724">Nos vero interea positis considere castris;</l>
            <l n="725">Et spectare procul quo se sententia flectat</l>
            <l n="726">Illius et pacem a nobis sibi malit, an arma.</l>
            <l n="727">Nec tamen, o socii reticenda iniuria et ollis</l>
            <l n="728">Fidendum semel infestis ea certa salutis</l>
            <l n="729">Sit vis, quam sumptis positam speremus in armis.</l>
            <l n="730">Ite igitur, vigilesque aditus servare patentes</l>
            <l n="731">Undique: et excubias castrorum indicite portis:</l>
            <l n="732">Ut vos sive palam invadant, sive abdita belli</l>
            <l n="733">Furta parent, tuti fossa et munimine valli,</l>
            <l n="734">Aut etiam instructo, si res sinat, agmine fraudes,</l>
            <l n="735">Incursusque omnes et vim infregisse queamus.</l>
            <l n="736">His illi auditis, antiquae ad regia Curtae</l>
            <l n="737">Tecta iter arripiunt celeres: cursuque perenni</l>
            <l n="738">Transmittunt campos, spumosaque flumina tranant.</l>
        </div1>
      </body>
  </text>
</TEI>
