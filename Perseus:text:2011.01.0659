<?xml version="1.0" encoding="utf-8"?>
<TEI>
   <teiHeader>
      <fileDesc>
         <titleStmt>
            <title xml:id="syri">
               <title>Syrias</title>
               <abbr>Syrias</abbr>
               <bibl>Syrias (*Florentiae 1591)</bibl>
            </title>
            <author xml:id="BARGAEUS">
               <name>Bargeo</name>
               <date>Barga 1517 - Pisa 1596</date>
               <gloss>Petrus Angelius Bargaeus</gloss>
               <abbr>BARGAEUS</abbr>
            </author>
         </titleStmt>
         <publicationStmt>
            <authority>Musisque Deoque 2007</authority>
         <availability status="free">
    <p>This text may be freely distributed, subject to the following
    restrictions:</p>
    <list>
	<item>You credit Perseus, as follows, whenever you use the document:
	    <quote>Text provided by Perseus Digital Library. Original version available for viewing and download at http://www.perseus.tufts.edu/hopper/.</quote>
	</item>
	<item>You leave this availability statement intact.</item>
	<item>You use it for non-commercial purposes only.</item>
	<item>You offer Perseus any modifications you make.</item>
    </list>
</availability>
</publicationStmt>
         <sourceDesc>
            <bibl>Syrias (*Florentiae 1591)</bibl>
         </sourceDesc>
      </fileDesc>
      <encodingDesc>
         <refsDecl>
            <refState unit="section" n="chunk" delim="." />
         </refsDecl>
      </encodingDesc>
      <profileDesc>
         <langUsage>
            <language id="la">Latin</language>
            <language id="it">Italian</language>
            <language id="grc">Greek</language>
         </langUsage>
      </profileDesc>
   </teiHeader>
   <text xml:lang="la">
      <body>
         <div1 type="section" xml:id="d08" met="H" n="8" rend="8">
            <l n="1">Convenere simul Boemundus et inclytus armis</l>
            <l n="2">Tancredus, cunctosque inter qui maximus ibat</l>
            <l n="3">Imperio dux Leucorum Goffredus et ambo </l>
            <l n="4">Roberti: Rholone unus patre natus, alter</l>
            <l n="5">Filius Iceni proles generosa Britanni:</l>
            <l n="6">Valteriusque Senon Regi fidissimus ipsi</l>
            <l n="7">Armiger, et Vidus Morinis in finibus ortus:</l>
            <l n="8">Arpinusque etiam Biturix et casside Medix</l>
            <l n="9">Tectus et impubis comitem sese addidit ollis</l>
            <l n="10">Egregius forma atque aetate Ursanius; idem</l>
            <l n="11">Quos famae generosus amor, laudumque cupido</l>
            <l n="12">Horrentem in pugnam et certamina Martis agebat.</l>
            <l n="13">Nunc, o castorum fautrix sanctissima vatum,</l>
            <l n="14">Urbis honos Phariae, quae labe carentibus omni</l>
            <l n="15">Addita Virginibus, montis sublime Sinaei</l>
            <l n="16">Culmen habes: propiorque Deo testaris amorem</l>
            <l n="17">Ipsa tuum et precibus praesens, votisque piorum</l>
            <l n="18">Semper ades: siquando alias facilisque, volensque</l>
            <l n="19">Favisti, atque tuo complesti numine mentem</l>
            <l n="20">Diva meam: nunc coelestes mihi suffice vires</l>
            <l n="21">Et toto insuetum depelle e pectore frigus.</l>
            <l n="22">Non ego quot ferro strages, quot funera campis</l>
            <l n="23">Ediderat, quem quisque manu sub Tartara Persam</l>
            <l n="24">Miserit et caesum Stygio damnarit Averno,</l>
            <l n="25">Enumerare queam, non, si mihi pectore ab imo</l>
            <l n="26">Erumpant centum, ceu vasta tonitrua, voces.</l>
            <l n="27">Ibat in adversos animis praestantibus hostes</l>
            <l n="28">Heroum stipata cohors: grex sicut aprorum</l>
            <l n="29">Una omnis ruit in saevos ursosque, luposque</l>
            <l n="30">Undique: cum medio conclusos agmine natos</l>
            <l n="31">Tutatur, plagasque hosti, letumque minatur.</l>
            <l n="32">Ilicet exorsus stridor defertur ad auras</l>
            <l n="33">Et strepitu valles, strepitu nemora alta resultant.</l>
            <l n="34">Illi abeunt: trepidoque petunt loca devia cursu.</l>
            <l n="35">Sic Itali, Gallique duces, acresque Britanni</l>
            <l n="36">Invasere simul sparsos toto aequore Turcas.</l>
            <l n="37">Atque hinc, atque illinc magno clamore ruentem</l>
            <l n="38">Compressere fugam. Quo vos? Quo pergitis, aiunt,</l>
            <l n="39">State viri, pugnate viri, defendite vestrum</l>
            <l n="40">Et retinete locum; et manibus considite, quarum </l>
            <l n="41">In sola virtute sita est victoria, et ingens</l>
            <l n="42">Gloria, quae vestrum sustollat ad aethera nomen:</l>
            <l n="43">Cunctorumque animos lucentibus inferat astris.</l>
            <l n="44">Turpis enim quaesita salus pedibusque, fugaque.</l>
            <l n="45">His dictis commotae acies: abiectus et omnis</l>
            <l n="46">Corde timor: rursus vertere minacia Persis</l>
            <l n="47">Tela, vel antiqua letum pro laude pacisci,</l>
            <l n="48">Atque una decus amissum reparare volentes.</l>
            <l n="49">Ergo omnes uno ore fremunt: vox omnibus una est.</l>
            <l n="50">Vult Deus hoc fieri bellum; iubet arma moveri</l>
            <l n="51">Hac Deus et nobis vires ipse addit in hostem.</l>
            <l n="52">Talibus inter se Gallorum, Italumque manipli</l>
            <l n="53">Hortati, clarae renovant certamina pugnae.</l>
            <l n="54">Concurrunt acies, peditem pedes obvius urget</l>
            <l n="55">Atque equitem congressus eques, clypeique resultant</l>
            <l n="56">Impacti clypeis, hastaque hastilibus, ensesque</l>
            <l n="57">Ensibus, et sparsa collucent fragmina arena.</l>
            <l n="58">Quin et vincentum clamor, gemitusque cadentum,</l>
            <l n="59">Armaque, corporaque et miseranda in caede virorum</l>
            <l n="60">Semianimes volvuntur equi; tremit obruta tellus,</l>
            <l n="61">Sanguineque effuso passim fluit. Hos metus atque hos</l>
            <l n="62">Terror atrox, rabiesque feri soror impia belli</l>
            <l n="63">Instigat, penitusque animis discordibus effert.</l>
            <l n="64">Gisgonem ante alios resupinum in pulvere Medix</l>
            <l n="65">Deiicit et clava galeam perfringit ahenam.</l>
            <l n="66">At Brocchum Imbrasiden Ursanius, utraque postquam</l>
            <l n="67">Per cava mucronem veniens transmisit acutum</l>
            <l n="68">Tempora. Pirum autem Biturix cum saevus adisset,</l>
            <l n="69">Pectore perfosso Lethen detrusit ad amnem.</l>
            <l n="70">Ille Atlanticas urbes, populosque regebat</l>
            <l n="71">Imperio, et Mauros suerat frenare rebelles:</l>
            <l n="72">Hic autem claro Graiorum a sanguine natus</l>
            <l n="73">Exuerat Christi cultum, seque ipse ferebat</l>
            <l n="74">Ritibus addictum, docuit quos impius olim</l>
            <l n="75">Abdarides, populis cum lege suasit iniquas.</l>
            <l n="76">Ergo inter Persas uxorem nactus, opesque</l>
            <l n="77">Ingentes, Tigrim dives regnabat ad amnem.</l>
            <l n="78">At Pirus, cuius molles regalia Medi</l>
            <l n="79">Iussa sequebantur, magno inflammatus amore</l>
            <l n="80">Virginis Hermillae, turmas in bella trahebat</l>
            <l n="81">Bellatorum equitum et campo exultabat aperto:</l>
            <l n="82">Virginis Hermillae, quae formae anteibat honore</l>
            <l n="83">Quascumque Ecbatanis peperit generosa Charambis:</l>
            <l n="84">Fecerat et pulchra Solymanum prole parentem.</l>
            <l n="85">Ille autem tantas spirans e pectore flammas </l>
            <l n="86">Dum moritur, rigidumque imis miser accipit ensem</l>
            <l n="87">Visceribus fugientem animam cum voce profundit:</l>
            <l n="88">Et questum ingeminans, Hermillae et amabile nomen,</l>
            <l n="89">Te quoque, dilectae qui me nunc eripis, inquit,</l>
            <l n="90">Hermillae, iuvenem fatum exitiale moratur,</l>
            <l n="91">Dum conaris opem pereunti ferre sodali.</l>
            <l n="92">At parte ex alia Boemundus Amilcaris agmen</l>
            <l n="93">Disiicit et totum invadens funditque, fugatque;</l>
            <l n="94">Non secus atque gregem cervorum aggressus inermem</l>
            <l n="95">Martius in sylvis agitat lupus, improba noctu</l>
            <l n="96">Quem latebris exire fames in aperta coegit.</l>
            <l n="97">Atque acie in prima versantem obtruncat in Iarbam,</l>
            <l n="98">Bardanemque illi comitem simul addit et ensi</l>
            <l n="99">Devovet Androclidem, Syriis qui natus in oris</l>
            <l n="100">Incoluit ripam per saxa fluentis Orontis.</l>
            <l n="101">Felix qui patriae misere pereuntibus urbis</l>
            <l n="102">Moenibus abfuerit : neque tanta caede suorum</l>
            <l n="103">Nare pavimenta et cunctarum strata viarum</l>
            <l n="104">Viderit et passim saevire incendia tectis.</l>
            <l n="105">Hinc caput Ascalapho gladio metit, inque Theonem</l>
            <l n="106">Fertur et a medio dorso quae pergit ad ipsas</l>
            <l n="107">Cervices, vena abscissa, detruncat, humique</l>
            <l n="108">Deiicit: ille cadens terram petit ore cruento.</l>
            <l n="109">Nec minus interea turmas Goffredus equestres</l>
            <l n="110">Reppulerat, perque obstantes patefecerat hostes</l>
            <l n="111">Ense viam et campum late contexerat omnem</l>
            <l n="112">Corporibus caesis, qua se cumque ille tulisset.</l>
            <l n="113">Dumque adeo passim strages et funera miscet</l>
            <l n="114">Turbidus, inque duces saevit violentus et unum</l>
            <l n="115">Quemque rapit rem preclara virtute gerentem</l>
            <l n="116">Cernit Amuratem: pater hunc Solymanus amabat</l>
            <l n="117">Praecipue, reliquis quamvis aetate minorem,</l>
            <l n="118">Thracia quos illi coniunx eduxerat Euno.</l>
            <l n="119">Cernit et insignem clypeum, galeamque comantem,</l>
            <l n="120">Et cocco ardenti iuvenem radiare, simulque</l>
            <l n="121">Undique primorum circum stipante corona</l>
            <l n="122">Exultare inter Gallorum, Italumque maniplos,</l>
            <l n="123">Sternereque instructas ingenti caede cohortes:</l>
            <l n="124">Nec mora. In adversum, quantum pote, percitus ira</l>
            <l n="125">Urget equum saevisque fodit calcaribus armos.</l>
            <l n="126">Et dubitabat enim, iuvenem si tardus adisset,</l>
            <l n="127">Ne qui praeriperent casus et inultus abiret.</l>
            <l n="128">Utque leo, cum forte cavo digressus ab alto</l>
            <l n="129">Prospexit nitidum iuvenili aetate iuvencum,</l>
            <l n="130">Pascentem nemore in medio et viridantibus herbis,</l>
            <l n="131">Duraque lunato ferientem robora cornu,</l>
            <l n="132">Advolat et dorso insiliens trahit unguibus uncis</l>
            <l n="133">Viscera; nec voces pastorum, aut tela per auras</l>
            <l n="134">Iacta timet, cessere canes, timidique magistri</l>
            <l n="135">Ilicet impasto praedam liquere vorandam.</l>
            <l n="136">Sic illum mortemque piis et saeva minantem</l>
            <l n="137">Vulnera, Gallorum Princeps invasit et alte</l>
            <l n="138">Extulit insurgens dextram, mediasque per oras</l>
            <l n="139">Ingentis clypei ferrum Goffredus adegit:</l>
            <l n="140">Abscidit ac subito totam quo vulnere laevam,</l>
            <l n="141">Semianimesque simul digitos, illi usque micantes</l>
            <l n="142">Retractam parmam et ferrati roboris ansas.</l>
            <l n="143">Ast ictum ingeminans, Persae subeuntis ab alto</l>
            <l n="144">Dextram humero penitus ferro decidit acuto.</l>
            <l n="145">Aufugiunt tunc una omnes, quibus una tegendi</l>
            <l n="146">Cura fuit lateris frustra commissa labantem,</l>
            <l n="147">Dum refertur equo et versantem in morte relinquunt.</l>
            <l n="148">Ceu cum forte leo teneros deprendit alumnos</l>
            <l n="149">Ubera fugientes cervae, tectumque cubile</l>
            <l n="150">Servantes, miseros infregit dentibus artus:</l>
            <l n="151">Exhausitque animum calido cum sanguine, quanquam</l>
            <l n="152">Mater abest propius: tetro tamen acta timore</l>
            <l n="153">Nullum illa auxilium coram pereuntibus affert.</l>
            <l n="154">Verum inter quercus fugiens, fagosque comantes,</l>
            <l n="155">Abdit se in nemorum densas tremefacta latebras.</l>
            <l n="156">Nec tamen incolumes tanto e certamine turpem</l>
            <l n="157">Corripuere fugam comites: sed pone secutus</l>
            <l n="158">Huic ensem per dorsum adigit, stomachumque, iecurque</l>
            <l n="159">Perfodit: averso patet ingens pectore hiatus,</l>
            <l n="160">Vulnificusque calybs per costas exit in auras,</l>
            <l n="161">Dividit illi humeros: alii caput amputat et se</l>
            <l n="162">Coniicit huc illuc atque, ut vis atra corusci</l>
            <l n="163">Fulminis et saeva rapientis cuncta procellae,</l>
            <l n="164">Quae nemus umbriferum saepe ab radicibus imis</l>
            <l n="165">Sternit humi, secumque rapit tecta alta, domosque</l>
            <l n="166">Non aliter, quacumque viam secat inclytus heros,</l>
            <l n="167">Iniecto fuga hostiles terrore phalanges,</l>
            <l n="168">Et cunctis infert nullo discrimine letum.</l>
            <l n="169">Caede tamen tanta nusquam deterritus hostis,</l>
            <l n="170">Instauratque aciem, turmasque opponit et urget:</l>
            <l n="171">Hortaturque suos, verbisque instigat acerbis</l>
            <l n="172">Turcarum princeps et dux Solymanus. Equestres</l>
            <l n="173">Huc properate viri, vestrisque repellite victos</l>
            <l n="174">Viribus, excelsus quibus est obiectus Olympus,</l>
            <l n="175">Hic lacus Ascanius, vastumque Propontidis aequor;</l>
            <l n="176">Intentusque oculis Thracum regnator in omnem</l>
            <l n="177">Fortunae adversae casum, fuga nequa patescat.</l>
            <l n="178">Audete. Hanc vobis praedam Deus ipse paravit,</l>
            <l n="179">Si modo vos illos animis praestare potestis,</l>
            <l n="180">Quos ausi paulo ante mihi promittere, pugnae</l>
            <l n="181">Unanimes duce me primum certamen inistis.</l>
            <l n="182">Sic fatus multis madefactam coedibus harpem</l>
            <l n="183">Stringit et instructo subeuntes ordine Belgas,</l>
            <l n="184">Quos Cimbri in pugnam soboles Rolonis agebat.</l>
            <l n="185">Cuius ab incursu magna virtute repulsus,</l>
            <l n="186">Vulnereque accepto, qua cassis ahena collum</l>
            <l n="187">Ima tegit, pugna se se subtraxit ab acri;</l>
            <l n="188">Inque extremum agmen, collesque recessit in altos.</l>
            <l n="189">Tum vero campum Persae liquere patentem</l>
            <l n="190">Praecipites, certamque fuga reperere salutem.</l>
            <l n="191">Multi etiam tergo Gallis instantibus ultro</l>
            <l n="192">Dedebant, turpique iugo, tristique premendos</l>
            <l n="193">Servitio se se; sed nemo ex agmine tanto,</l>
            <l n="194">Quanquam humilis, quanquam supplex, servatus ab
                ullo est.</l>
            <l n="195">Postquam igitur disiecti equites, fusique manipli</l>
            <l n="196">Persarum, campo penitus cessere patenti,</l>
            <l n="197">Heroumque adeo voces, sonitusque tubarum</l>
            <l n="198">Imposuere modum pugnaeque et caedibus atris,</l>
            <l n="199">Victores redeunt munita in castra Latini</l>
            <l n="200">Sub noctem et vires recreant, vinoque, ciboque</l>
            <l n="201">Et se se laeti excipiunt ac vulnera curant.</l>
            <l n="202">Ast alii perfundunt corpora somno</l>
            <l n="203">Et partim observant vigiles aditusque, viasque</l>
            <l n="204">Excubiae, fidisque datur sua tessera castris.</l>
            <l n="205">Interea toto depellit sidera coelo</l>
            <l n="206">Aurora, in roseis fulgens exorta quadrigis:</l>
            <l n="207">Cum dux, imposita est uni cui cura piorum,</l>
            <l n="208">Mollibus e stratis opera ad Mavortia surgit</l>
            <l n="209">Impiger et magnas hominum, divumque parenti</l>
            <l n="210">Laetus agit grates: tacita mox voce precatur.</l>
            <l n="211">Summe pater coeptis oculos adverte benignos</l>
            <l n="212">Et laudem, nomenque tuum tuearis et unum</l>
            <l n="213">Illud agas, quod semper agi, fierique necesse est;</l>
            <l n="214">Quo tua per cunctas vulgetur gloria gentes.</l>
            <l n="215">Et mihi post duros, superant, quicunque, labores</l>
            <l n="216">Decurrendi etiam, pro libertate tuorum,</l>
            <l n="217">Da pacem aeternam, da coeli invisere sedes</l>
            <l n="218">Et quanquam indignum penitus, qui praemia vitae</l>
            <l n="219">Tanta feram, tantos expectem abiectus honores,</l>
            <l n="220">Quae tamen est in nos placidae clementia mentis,</l>
            <l n="221">Respice me miserans et mentibus adde beatis.</l>
            <l n="222">Haec humili dux Leucorum cum corde volutans</l>
            <l n="223">Loricam induitur, laterique accomodat ensem.</l>
            <l n="224">Quem quondam secum in pugnas et proelia magnus</l>
            <l n="225">Imperii assertor Carolus, gestare solebat:</l>
            <l n="226">Ingentem, cui ferri acies non ulla resistat.</l>
            <l n="227">Mox prae se vultusque ferens animoque recentem</l>
            <l n="228">Laetitiam, egreditur, Gallosque, Italosque salutat</l>
            <l n="229">Vertice nudato, qui limina ad ipsa frequentes</l>
            <l n="230">Constiterant tecti angusti, paulumque moratus</l>
            <l n="231">Exit ad Addemarum (summi ius ille, vicemque</l>
            <l n="232">Pontificis cunctos inter de more gerebat)</l>
            <l n="233">Exit et ad se se gratatum occurrit eunti.</l>
            <l n="234">Ergo ubi convenere simul faustumque precati</l>
            <l n="235">Ire diem: prior Addemarus sic ore locutus.</l>
            <l n="236">Goffrede, hesterna, cui tot contundere pugna</l>
            <l n="237">Et belli Deus et pacis dedit arbiter hostes;</l>
            <l n="238">Nos illi in primis fas est persolvere grates,</l>
            <l n="239">Eventumque humiles coeptis orare secundum:</l>
            <l n="240">Hac siquidem paritura sibi videt omnia laudem.</l>
            <l n="241">Mox sociis, dextra, quicunque armisque perempti</l>
            <l n="242">Turcarum, exanimes summo sua vulnera coelo</l>
            <l n="243">Testati ostendunt, quamprimum iucumbere humandis:</l>
            <l n="244">Et cunctis prece perpetuam deposcere pacem.</l>
            <l n="245">Corpora quo terrae glebis cooperta tegantur:</l>
            <l n="246">Aethereas donec rursus revocentur ad auras:</l>
            <l n="247">Aeternum inter se vitam ductura beatam.</l>
            <l n="248">Intereaque animae stellanti in sede quiescant.</l>
            <l n="249">His dictis iussere pios in aperta vocari</l>
            <l n="250">Templa sacerdotes. Omnique ex ordine primos.</l>
            <l n="251">Atque illi aeterno postquam cecinere Tonanti</l>
            <l n="252">Consuetas laudes, gratesque egere, diei</l>
            <l n="253">Postera lux, cunctos luctu, lachrymisque madentes</l>
            <l n="254">Caesorum vidit passim pia corpora terra</l>
            <l n="255">Condere et infessis tumulos increscere campis</l>
            <l n="256">Et moestas ferri exequias: queis rite solutis</l>
            <l n="257">Goffredus (nanque illum omnis stipata tegebat</l>
            <l n="258">Turba ducum) moestos sic est affatus amicos,</l>
            <l n="259">Si mihi vestra foret socii male cognita virtus,</l>
            <l n="260">Et pietas spectata parum, quae sola coegit</l>
            <l n="261">Linquere vos patriae fines, natosque, patresque,</l>
            <l n="262">Sedibus aethereis terram ut mutare liceret:</l>
            <l n="263">Conarer solari animos maerore labantes.</l>
            <l n="264">Quando igitur nihil est, mentes ut ad ardua vestras</l>
            <l n="265">Horter et accensis quorunque in pectore flammis,</l>
            <l n="266">Ad laudem stimulos per se currentibus addam:</l>
            <l n="267">A nobis hic stare Deum, qui vindice dextra</l>
            <l n="268">Induxit sacri tam laeta exordia belli,</l>
            <l n="269">Credite: victores cum prima excedere pugna</l>
            <l n="270">Contigit et magnas Turcarum infringere turmas,</l>
            <l n="271">Felices peperere suo qui sanguine nobis</l>
            <l n="272">Spem tantam atque aditum ad Solymos stravere patentem:</l>
            <l n="273">Quod reliquum est, vos, o socii, vos protinus unum</l>
            <l n="274">Admoneo, curare pii ne pectore labes</l>
            <l n="275">Insideant vestro et deturpent crimina mentes.</l>
            <l n="276">Unde hominum divumque pater compulsus in iram</l>
            <l n="277">Avertatque oculos et poenas irroget aequas.</l>
            <l n="278">Nam quo res nobis primum felicius acta est:</l>
            <l n="279">Illius hoc magis insidiae, fraudesque cavendae:</l>
            <l n="280">Qui nobis obscuras diri Phlegetontis ad undas</l>
            <l n="281">Deceptos misere secum devolvere quaerit.</l>
            <l n="282">Quanquam etenim dextris fidendum et fortibus ausis,</l>
            <l n="283">Adscribenda Deo tamen est victoria, cuius</l>
            <l n="284">Freti ope barbaricum Turcarum evertere regnum</l>
            <l n="285">Conamur, Solymaeque urbis iuga solvere genti.</l>
            <l n="286">His dictis, iussique omnes assidere muris</l>
            <l n="287">Urbis et ad pugnam corpusque animumque parare,</l>
            <l n="288">Crastinus aetherios cum sol recluserit ortus.</l>
            <l n="289">At Rex Persarum postquam virtute repulsus</l>
            <l n="290">Christicolum, se se in montes, latebrasque recepit</l>
            <l n="291">Saucius, atque animo nimium iam fractus et aeger</l>
            <l n="292">Constitit; innumeris ceu cum pater ignibus aether</l>
            <l n="293">Fulgurat et magnum miseris mortalibus imbrem,</l>
            <l n="294">Obruere et nivibus terram, aut contundere vites</l>
            <l n="295">Grandine, vel belli tristes recludere portas</l>
            <l n="296">Apparat et coeli saevas denunciat iras.</l>
            <l n="297">Sic ille ingeminans suspiria ducit ab imo</l>
            <l n="298">Pectore nec requiem tristi dat cura dolori.</l>
            <l n="299">Quem, quotiens oculos amissae obverterat urbi,</l>
            <l n="300">Tristis in immensum totiens augebat et auras</l>
            <l n="301">Se miserum inclamans, questu rumpebat inani.</l>
            <l n="302">At quotiens nostrorum acies insidere campo</l>
            <l n="303">Nec temere huc illuc discedere ab ordine quenquam,</l>
            <l n="304">Ipsaque per noctem nullis splendescere castra</l>
            <l n="305">Ignibus et nullo strepitu commota cieri</l>
            <l n="306">Spectarat: molem belli miratus et usum</l>
            <l n="307">Armorum insuetum, genibusque et corde tremebat.</l>
            <l n="308">Ergo animum in partes varias dum dividit et se</l>
            <l n="309">Versat, ut obsessae succurrat providus urbi.</l>
            <l n="310">Alloquitur comites (comitum quae turba Tyranni</l>
            <l n="311">Adstiterat lateri) quas spe nunc fugimus, inquit,</l>
            <l n="312">Hostibus et nostris populanda reliquimus urbis</l>
            <l n="313">Moenia? Quid superest, regno quin exuar omni?</l>
            <l n="314">Haec prostrata solo si claustra refringent</l>
            <l n="315">Imperii et Syriae fines, aditusque recludent?</l>
            <l n="316">Quod si quem virtus Persarum excirent et urbem</l>
            <l n="317">Ingressus Gallos compesceret exultantes,</l>
            <l n="318">Bithynaque procul prohiberet ab arce repulsos,</l>
            <l n="319">Sperarem lectis iterum, quae multa supersunt,</l>
            <l n="320">Auxiliis, opibusque meis ferroque, fameque</l>
            <l n="321">Absumpturum omnes et funera saeva daturum.</l>
            <l n="322">Obtulit hic nemo se se tam magna petenti.</l>
            <l n="323">Sed victi tacuere metu, spes irrita nanque</l>
            <l n="324">Defendendae urbis de pectore cesserat ollis.</l>
            <l n="325">Sola inter Persas Tomyris stetit ausa, suam quae</l>
            <l n="326">Praecipiti a cursu generosa represserat alam.</l>
            <l n="327">Ipsa ego me, quaecunque (inquit) fortuna sequatur,</l>
            <l n="328">Tentaturam aditum nunquam, Rex magne, negabo</l>
            <l n="329">Occlusum excubiis circum, vigilumque corona.</l>
            <l n="330">Tu vero, quae mox instant facienda, videto.</l>
            <l n="331">Tum Rex Persarum lachrymis, sic fatur, obortis.</l>
            <l n="332">O nostri Tomyris columenque et gloria regni,</l>
            <l n="333">Heroinarum soboles certissima matrum,</l>
            <l n="334">Quas ego, pro virtute ista, pro talibus ausis,</l>
            <l n="335">Gratus agam grates? Non, si me maximus orbis</l>
            <l n="336">Terrarum accipiat dominum, regemque salutet</l>
            <l n="337">Ipse suum, sperem donis aequare laborem</l>
            <l n="338">Posse tuum, sed quod superest gratissimus illud</l>
            <l n="339">Praestabo, ut tantae memorem me praedicet aetas</l>
            <l n="340">Virtutis, quaecunque instat, quaecunque futura est.</l>
            <l n="341">Haec ille et iam se Hesperiis sol merserat undis:</l>
            <l n="342">Et tenebris terras nox prima involverat atris,</l>
            <l n="343">Gallique, Ausoniique omnes a caede reversi</l>
            <l n="344">Servabant aditus, ne quis speculator in urbem</l>
            <l n="345">Ingressus, Turcas exhortaretur, ut arma</l>
            <l n="346">Unanimes caperent, spemque in virtute locarent.</l>
            <l n="347">Ergo illa, ut facimus cunctis memorabile saeclis</l>
            <l n="348">Ederet: ac famam, nomenque attoleret astris,</l>
            <l n="349">Ipsa suas comites ad se vocat. Harpalycemque,</l>
            <l n="350">Nanidaque et Raeo et celerem praestantibus ausis</l>
            <l n="351">Pisidicem et cursu solitas praevertere ventos,</l>
            <l n="352">Anthippemque, et Larissam, pulchramque Epicastem,</l>
            <l n="353">Atque alias, quas illa omnes experta fideles</l>
            <l n="354">Noverat in primis bellorum ad furta paratas</l>
            <l n="355">Atque ubi convenisse videt: sic ore locuta est.</l>
            <l n="356">Cernitis o sociae, qua res perculsa ruina</l>
            <l n="357">Nostra labet: quantis hostes legionibus urbem</l>
            <l n="358">Nicaeam obsideant: latis quot funera campis</l>
            <l n="359">Nostrorum ediderint. Superest vix unus et alter</l>
            <l n="360">E ducibus, quorum dubiis spectata periclis</l>
            <l n="361">Consuerat virtus, ceu frondes concita venti</l>
            <l n="362">Vis prosternit humi, densas aperire phalanges,</l>
            <l n="363">Aereque fulgentes equitum diffringere turmas.</l>
            <l n="364">Sic placitum fatis et nusquam nostra tuenti</l>
            <l n="365">Abdaridae: dum saxa colit scopulosa Mochurae</l>
            <l n="366">Et se se Arabiis felix oblectat arenis.</l>
            <l n="367">Stat tamen adversae fortunae opponere pectus:</l>
            <l n="368">Et niti quacunque via, ne funditus omnes</l>
            <l n="369">Has evertat opes, Solymanumque improba regno</l>
            <l n="370">Exuat et patriis Turcas, quicunque supersunt,</l>
            <l n="371">Finibus extorres alieno iactet in orbe.</l>
            <l n="372">Quando igitur turmisque suis et viribus hostem</l>
            <l n="373">Acriter instantem nobis, letumque ferentem</l>
            <l n="374">Sustentare minus valuit via certa salutis</l>
            <l n="375">Una haec se nobis nunc tantum ostendit et offert</l>
            <l n="376">Nicaeam si nostram animis et fortibus ausis,</l>
            <l n="377">Quam circum oppugnant, tutari audebimus urbem,</l>
            <l n="378">Inque fide retinere, moramque afferre Latinis; </l>
            <l n="379">Quo minus ulterius tendant, Solymaque potiti</l>
            <l n="380">Arcibus in summis victricia signa reponant.</l>
            <l n="381">Atque hoc qua fieri possit ratione, docebo.</l>
            <l n="382">Est via per medios calles occulta, maligno</l>
            <l n="383">Anfractu, Ascaniam quae ducit adusque paludem:</l>
            <l n="384">Nulli nota nimis peditive, equitive: sed inter </l>
            <l n="385">Horrentes dumos quamvis salebrosa, latensque</l>
            <l n="386">Et mihi venandi longa assuetudine et usu,</l>
            <l n="387">Cum sepe in sylvas ibam incomitata nigrantes,</l>
            <l n="388">Trita satis, seu clara dies detexerat orbem,</l>
            <l n="389">Seu nox ingenti terras obduxerat umbra.</l>
            <l n="390">Hac ego, si Gallis incustodita patebit</l>
            <l n="391">Pars ea, qua tacitis tectus datur exitus, urbem</l>
            <l n="392">Protinus ingrediar: sin autem obsessa negabit</l>
            <l n="393">Introitum: Ascaniam demittere corpus in undam</l>
            <l n="394">Haud pigeat, nandoque urbis prope moenia ferri.</l>
            <l n="395">Quo se nostrorum suerunt inferre carinae</l>
            <l n="396">Incurvae et populo dites exponere merces.</l>
            <l n="397">Hic si me incolumen rerum sors prospera sistat,</l>
            <l n="398">Nil vereor, quin acceptae pars maxima cladis</l>
            <l n="399">Christicolum genti penitus cadat irrita et omnem</l>
            <l n="400">Vincendi spem praecidat: Syriaque relicta</l>
            <l n="401">Europam cogat, patriosque revisere fines.</l>
            <l n="402">Nanque urbe ex ipsa pulsis, quibus unus Iesus</l>
            <l n="403">Est Deus et nostri per vim dominantur iniquis,</l>
            <l n="404">Nullae usquam insidiae nobis, vis nulla timenda est</l>
            <l n="405">Praeterea, exitium rebus quae triste minatur.</l>
            <l n="406">His dictis. Visa est oculis effundere flammas</l>
            <l n="407">Et simul instantis tenebras depellere noctis.</l>
            <l n="408">Obstupuere animis comites atque aequore instar,</l>
            <l n="409">Cum fremit, exigua si summum impellit aura,</l>
            <l n="410">Horruit ipsa cohors, reliquisque silentibus una</l>
            <l n="411">Erippe, ante alias Tomyri fidissima: tantum </l>
            <l n="412">Quae facinus non laudet? Ait, quae nam tibi sese</l>
            <l n="413">Deneget egregii sociam male grata laboris?</l>
            <l n="414">Ipsa ego per latebras nemorum, per aperta viarum</l>
            <l n="415">Strata sequar: non me tecum remoretur euntem</l>
            <l n="416">Ipsa palus; quamnis pelagi se fluctibus aequet</l>
            <l n="417">Et penitus Zephiris, Eurisque agitata dehiscat.</l>
            <l n="418">Vix has ediderat fidenti ex ore loquelas</l>
            <l n="419">Erippe et reliquae simul assensere sorores,</l>
            <l n="420">Parendi studiosa cohors, devotaque morti</l>
            <l n="421">Pectora, cui comitem se gloria protinus addit;</l>
            <l n="422">Gloria magnanimis ingens hortamen et acer</l>
            <l n="423">Fortiter audendi stimulus; concordibus inde</l>
            <l n="424">Carpere iter coepere animis, tectaeque per umbram</l>
            <l n="425">Obscurae noctis, perque avia collis iniqui</l>
            <l n="426">Ad ripam venere lacus prope moenia, quantum</l>
            <l n="427">Cressa levis iactu metiri suevit arundo.</l>
            <l n="428">Hac (inquit Tomyris) quoniam praeclusus ab omni</l>
            <l n="429">Parte alia est aditus, nobis fallantur oportet</l>
            <l n="430">Perpetuae vigilum excubiae, quae moenia circum</l>
            <l n="431">Obsedere urbem et densa cinxere corona.</l>
            <l n="432">Audendum est res eversas audacia saepe</l>
            <l n="433">Sublevat, ignavos odit fortuna, Deusque.</l>
            <l n="434">Nec, nisi qui patitur vinci se, vincitur ullus.</l>
            <l n="435">Vos mecum, o sociae, Tanaimque, Istrumque tumentem,</l>
            <l n="436">Atque Boristhenias undas, amnemque Diaspem,</l>
            <l n="437">Et vada Maeotis nando tranastis et hosti</l>
            <l n="438">Ante expectatum castra opposuisti, agrosqe,</l>
            <l n="439">Et sata victrices vastatis et oppida ferro.</l>
            <l n="440">Non alias animis, quam nunc, magis usus avitis</l>
            <l n="441">Non manibus rapidis nandi non arte magistra:</l>
            <l n="442">In Scythia primis cui iam assuevistis ab annis</l>
            <l n="443">Horrida cum glacies ventis astricta, nivesque</l>
            <l n="444">Riphaeae et gelidis loca circumfusa pruinis,</l>
            <l n="445">Quae reliquis afferre moram suevere, metumque,</l>
            <l n="446">Vos unas ad Martis opus, bellique labores</l>
            <l n="447">Discendos iam tum velut opportuna vocabant.</l>
            <l n="448">Eia agite et vosmet mecum demittite in undas.</l>
            <l n="449">His dictis praeceps ab aequo defluxit Amazon,</l>
            <l n="450">Armeniamque humeris tigrim deiecit ab altis</l>
            <l n="451">Et pulchros membrorum artus, pulchrosque lacertos</l>
            <l n="452">Exuit et nudo consistit corpore in acta.</l>
            <l n="453">Tum pharetram tergo, peltamque accomodat, inque</l>
            <l n="454">Uno eodemque simul coniungit fasce securim</l>
            <l n="455">Ancipitem et laeva sinuosum corripit arcum</l>
            <l n="456">Ingrediensque omnem proiecti littoris oram</l>
            <l n="457">Exuperat pedibus; donec se se aequore mersam</l>
            <l n="458">Nutricum tenus esse videt, tum nanque profundus</l>
            <l n="459">Incipit hinc atque hinc plantis impellere fluctus,</l>
            <l n="460">Extet ut ingentis totius pectoris auctus</l>
            <l n="461">Caetera pellucens summa lacus integat unda.</l>
            <l n="462">Illicet illam etiam certatim imitata sororum</l>
            <l n="463">Tota cohors, claram nando secat acta paludem.</l>
            <l n="464">Atque haec nunc sequitur, totum nunc praeterit agmen</l>
            <l n="465">Et dominae gaudet se se ostentare natanti.</l>
            <l n="466">Ut cum semifera verrentes aequora cauda</l>
            <l n="467">Pistrices, vada salsa secant, epulasque requirunt.</l>
            <l n="468">Utque etiam tranare ferunt maris alta reposti</l>
            <l n="469">Channibales, pedibusque atros evincere fluctus</l>
            <l n="470">Et nantes calamis miseros configere nautas.</l>
            <l n="471">Ac iam iam chorus omnis eo pervenerat; unde</l>
            <l n="472">Excubiis Gallos positis obsidere iussit</l>
            <l n="473">Moenia Goffredus, quos tunc innubilus aether</l>
            <l n="474">Dispergens terras sublustri nocte patentes</l>
            <l n="475">Prodidit et media tacitas detexit arena</l>
            <l n="476">Bellatricum oculis; ergo stetit agmen et arcu</l>
            <l n="477">Ante alias omnes Tomyris conversa sagittam</l>
            <l n="478">Imposuit, iecitque simul: fugit illa per umbram</l>
            <l n="479">Noctis et in iugulum vigilis delata, reclusit</l>
            <l n="480">Faucis iter; qua tristem animam cum sanguine fudit;</l>
            <l n="481">Labitur infelix, dum vocem mittere tentat,</l>
            <l n="482">Mutus humi atque atram trepidis contundit arenam</l>
            <l n="483">Calcibus et littus moriens petit ore cruento</l>
            <l n="484">Sors eadem alterius, cuius procul inde tuentis</l>
            <l n="485">Forte locum, subito medium per pectus adacta</l>
            <l n="486">Transfixit cordis latebras letalis arundo.</l>
            <l n="487">Mox alium Lampedo, alium Marthesia virgo</l>
            <l n="488">Deiicit et ripam viduant custodibus omnem.</l>
            <l n="489">Ut videre igitur nullum superesse, profundo</l>
            <l n="490">Qui somno exciret reliquos et ad arma vocaret,</l>
            <l n="491">Quo fors laeta vocat, Polymela quid impedit, inquit,</l>
            <l n="492">Quo minus egressae desertam in littoris oram,</l>
            <l n="493">Ilicet ad caedem cunctae properemus inultam?</l>
            <l n="494">Et nostras multo saturemus sanguine dextras</l>
            <l n="495">Securi dum quique iacent in gramine, dumque</l>
            <l n="496">Corpora ab externo recreant defessa labore?</l>
            <l n="497">His dictis; alacres ripae adnavere relicto</l>
            <l n="498">Gurgite et ut rabidae suerunt ad ovilia tigres</l>
            <l n="499">Pergere, siquando rabies agit improba edendi,</l>
            <l n="500">Protinus invadunt lati tentoria campi,</l>
            <l n="501">Et primum impacta fronti Regina securi</l>
            <l n="502">Axylum perimit, Druidum qui sanguine cretus</l>
            <l n="503">In Remis, inter cives se primus agebat</l>
            <l n="504">Dives inexhaustis argenti, aurique metallis.</l>
            <l n="505">Quique opibus multos aleret, bellique, domique</l>
            <l n="506">Splendidus et nunquam non hospes amabilis ulli;</l>
            <l n="507">Sive is ab externis ad se diverteret oris,</l>
            <l n="508">Sive ille e media conviva accederet urbe</l>
            <l n="509">Ignotus, nutusque: omnes nam laetus eodem</l>
            <l n="510">Et vultu accipere et dignari suerat honore.</l>
            <l n="511">Quorum non ulli prostantem e pectore somnum</l>
            <l n="512">Femineae miserum tum subtraxere bipenni,</l>
            <l n="513">Nec fratres non longe illinc iuvere cubantes.</l>
            <l n="514">Huic etenim laevam ferrum libravit in aurem,</l>
            <l n="515">Fundentemque animam media inter strata reliquit;</l>
            <l n="516">Illi autem assurgens resupinum in guttur adegit</l>
            <l n="517">Immitem chalybem, atque humeris exemit utrisque</l>
            <l n="518">Uno eodemque ictu caesum caput, inde Lycarbam,</l>
            <l n="519">Atque Hypanim, atque Lycum mensae, thalamique ministros</l>
            <l n="520">Et fidum in primis custodem ad limina Obellum</l>
            <l n="521">Interimit: neque parcit Hylae, quem pulchra Telimno</l>
            <l n="522">Herciniis furto conceptum in vallibus imis</l>
            <l n="523">Progenuit, formae notum praestanti honore</l>
            <l n="524">Et patri in bellum Coto commisit eunti.</l>
            <l n="525">Coto Tectofagum regi, quo iustior alter</l>
            <l n="526">Nusquam erat in Gallis, nec qui, si forte pedestres</l>
            <l n="527">Instarent pugnae violentior iret in hostem.</l>
            <l n="528">Verum huic non virtus belli testata, domique</l>
            <l n="529">Profuit, aut illi pulchrum decus oris honesti.</l>
            <l n="530">Quando ambos, eademque manus, visque aspera ferri</l>
            <l n="531">Perculit atque eadem somno nox una perenni</l>
            <l n="532">Obruit et caedem miscens natique, patrisque</l>
            <l n="533">Hostilem amborum tepefecit sanguine terram,</l>
            <l n="534">Addidit his alium, atque alium metuenda virago;</l>
            <l n="535">Draesumque, Astyalumque, Antebrogiumque novarum</l>
            <l n="536">Rixarum auctorem, coeptumque ad nobile fama</l>
            <l n="537">Accitum Androgeum, Rheni sceptra bicornis</l>
            <l n="538">Detulerant Batavi et certa se lege regendos</l>
            <l n="539">Vangiones dederant, dextrisque, animisque feroces.</l>
            <l n="540">Ac tunc unanimi Gallos in bella secuti</l>
            <l n="541">Assensu, communem hostem depellere Turcam</l>
            <l n="542">Finibus Syriae, Solymaque ex urbe volebant.</l>
            <l n="543">Fecissentque alacres: illa nisi Rege perempto</l>
            <l n="544">Nocte ducem sibi praeficerent, cui turbida fandi</l>
            <l n="545">Copia, cui male sana fides, ancepsque voluntas</l>
            <l n="546">Suasit ut in patriam spreta pietate redirent;</l>
            <l n="547">Nec rediere tamen; quando discordibus inter</l>
            <l n="548">Se se animis acti, partim morboque fameque.</l>
            <l n="549">Et partim absumpti periere hostilibus armis.</l>
            <l n="550">Nec minus in reliquos somno, vinoque sepultos</l>
            <l n="551">Faemineae saevire manus Larissa Pharacem;</l>
            <l n="552">Antippe Lyrcum; Rhobium Polymela, Lamumque</l>
            <l n="553">Pisidice; Lamyrum Celtine; at Nanis Asylam</l>
            <l n="554">Sustulit; Arcentem Rhaeo, Caeneumque Epicaste;</l>
            <l n="555">Harpalyce Piasum; pectus Menaippa Phayllo</l>
            <l n="556">Recludit misero, iustas qui coniugis iras</l>
            <l n="557">Ut fugeret, procul a patriis discesserat oris,</l>
            <l n="558">Abducens secum turpis mala gaudia lecti,</l>
            <l n="559">Oblitusque sui, coelestis et immemor aulae</l>
            <l n="560">In gremio pulchrae laetus recubabat amicae.</l>
            <l n="561">Infelix, tantam qui nunquam e corpore labem</l>
            <l n="562">Eluere, atque animum stellis inferre parasset.</l>
            <l n="563">Ergo ille, exanimis dum multo sanguine lectum</l>
            <l n="564">Commaculat, mollem manibus perquirit amicam.</l>
            <l n="565">Illam autem somno excitam et clamare volentem</l>
            <l n="566">Occupat Erippe, faucesque edidit et Haud tu</l>
            <l n="567">Digna, ait, es nostrae caedant cui colla secures.</l>
            <l n="568">Sic morere, atque una bellis, castrisque relictis</l>
            <l n="569">I comiti comes usque tuo; quemque ipsa secuta es</l>
            <l n="570">Perque nives glaciesque atras, ne desere amantem.</l>
            <l n="571">Vix haec ediderat secum, caedem parabat</l>
            <l n="572">Inde aliam atque aliam, tacito cum murmure Nanis</l>
            <l n="573">Conversa in Tomyrim, Satis est Regina, superque</l>
            <l n="574">Poenarum exhaustum: iam iam pars ultima noctis</l>
            <l n="575">Instat, ait, vigilesque alios vocat hora, locusque</l>
            <l n="576">His dictis avidas revocant a caede sorores.</l>
            <l n="577">Et ripam repetunt, unde excessere, lacumque.</l>
            <l n="578">Protinus ingressas portu Nicaea recepit,</l>
            <l n="579">Laetaque sublimis reclusit limina portae.</l>
            <l n="580">Illae, ubi victrices urbem intravere patentem</l>
            <l n="581">Caesorum contis capita affixere virorum,</l>
            <l n="582">Quae post sublimi protenta e vertice muri</l>
            <l n="583">Inspiceret longe Gallorum exercitus omnis.</l>
            <l n="584">Interea nox atra nigris invecta quadrigis</l>
            <l n="585">Hesperium pelagi properans descendit in aequor.</l>
            <l n="586">Et sol exorto vestivit lumine terras.</l>
            <l n="587">Iamque duces Gallique omnes, fortesque Britanni,</l>
            <l n="588">Atque Itali excierant stratis e mollibus artus </l>
            <l n="589">Visuri stragem vicino in littore factam.</l>
            <l n="590">Ascanias igitur ingens concursus ad undas</l>
            <l n="591">Et singultantes etiam tum sanguine truncos.</l>
            <l n="592">Ingentem caedem, atque immania vulnera et ipsa</l>
            <l n="593">Mirantur Scythicis infracta securibus ossa.</l>
            <l n="594">Mox etiam turrita oculis ad moenia versis</l>
            <l n="595">Una omnes capita arrectis miserantur in hastis,</l>
            <l n="596">Absumptosque dolent socios furtoque, doloque.</l>
            <l n="597">Quorum aliquis, Non tempus, ait, lugere, sed acres</l>
            <l n="598">Sumere de victis poenas et vertere ab imo</l>
            <l n="599">Moenia barbariae dirum testantia morem;</l>
            <l n="600">Et scelus infandum proclivis ad impia gentis.</l>
            <l n="601">Haec dum illi inter se, summis e moenibus hostis</l>
            <l n="602">Maerentes animos dictis irritat amaris,</l>
            <l n="603">Turpiaque in cunctos iactat convicia Gallos.</l>
            <l n="604">Eia agite, o viles animae, quae nostra relictis</l>
            <l n="605">Finibus Europae regna appetiistis, opesque.</l>
            <l n="606">Quis vos torpor habet? Quid statis inertia terrae</l>
            <l n="607">Pondera? Cur muris iam non succeditis? Atque haec,</l>
            <l n="608">Haec si delectant oculos spectacula vestros</l>
            <l n="609">Aspicite et posthac miseri sperate futurum,</l>
            <l n="610">Moenia ut exornent tales vallata coronae.</l>
            <l n="611">Haec ubi sacrilega fudere opprobria lingua,</l>
            <l n="612">Tormento capita imponunt abscissa piorum,</l>
            <l n="613">Inque acies circumfusas (miserabile visu)</l>
            <l n="614">Eiaculantur, adhuc taetro manantia tabo.</l>
            <l n="615">Tum vero ignescunt irae et dolor ossibus ardet</l>
            <l n="616">Christicolum; scalasque petunt, pugnamque lacessunt</l>
            <l n="617">Eminus, in muros iacentes tela, facesque.</l>
            <l n="618">Atque utrinque cadunt multi; cadit optimus inter</l>
            <l n="619">Insubres clari soboles generosa Triulci</l>
            <l n="620">Ixander, iaculum in turrim dum librat, et Ilum.</l>
            <l n="621">Deiicit exanimem, nec toto umbone tuetur</l>
            <l n="622">Ipse sibi cautus laevum femur; unde furenti</l>
            <l n="623">Traiectus cornu, letali concidit ictu.</l>
            <l n="624">Quin etiam Phrearus claro de sanguine natus</l>
            <l n="625">Hic, ubi Taurinus inter depressior unda</l>
            <l n="626">Eridanus se coelo effert gratissimus amnis,</l>
            <l n="627">Concidit immiti perculsus tempora glande,</l>
            <l n="628">Dum nostros revocat gladiisque, animisque furentes,</l>
            <l n="629">Conantesque manu frustra divellere murum.</l>
            <l n="630">Ast alia de parte Darin, dum vulnera ab alta</l>
            <l n="631">Turris inaccessae parti subeuntibus infert,</l>
            <l n="632">Pondere saxorum ingenti, levibusque sagittis,</l>
            <l n="633">Scorpio in adversum veniens traiecit; et arce</l>
            <l n="634">Praecipitem a summa deiecit ab ima, caputque</l>
            <l n="635">Ille cadens affixit humi, saxumque cerebro</l>
            <l n="636">Dispergens multo tepefecit sanguine terram.</l>
            <l n="637">Quin etiam Alcimedon, cuius virtute, manuque</l>
            <l n="638">Stabat adhuc res Turcarum, Nicaeaque se se</l>
            <l n="639">Clausa tuebatur, multis dum pectora verbis </l>
            <l n="640">Excitat Abdaridum et nostros procul usque repellit,</l>
            <l n="641">Transfixus iaculo vitamque, urbemque reliquit.</l>
            <l n="642">Ac, nisi nox densis pugnas exorta tenebris</l>
            <l n="643">Divideret, scalae potuere ad moenia ferri</l>
            <l n="644">Illa ex parte suis iam defensoribus orba.</l>
            <l n="645">Quanquam incredibili populum terrore labantem</l>
            <l n="646">Firmabat, pugnamque acrem integrare iubebat</l>
            <l n="647">Accurrens Tomyris. Nec vos, ne terreat, inquit,</l>
            <l n="648">O, totiens dubiis iam cognita pectora rebus,</l>
            <l n="649">Unius iactura animae; nec stare putate</l>
            <l n="650">Regna una hac tantum nobis suffulta columna;</l>
            <l n="651">Ut si fracta cadat, secum convulsa ruina</l>
            <l n="652">Cuncta trahat sic, ut nusquam spes ulla supersit.</l>
            <l n="653">Talia vociferans ad propugnacula rursus</l>
            <l n="654">Murorum et turres populum se ferre coegit,</l>
            <l n="655">Excubiisque urbem et lecta statione tueri,</l>
            <l n="656">Dum septem ostentat coelo nox clara triones,</l>
            <l n="657">Et densae invitant bellorum ad furta tenebrae.</l>
            <l n="658">At Graium dux Thatinus, cui prospera rerum</l>
            <l n="659">Tantarum attulerant ingentem eventa dolorem,</l>
            <l n="660">Postera cum primum primis orientis ab oris</l>
            <l n="661">Orta dies animos generosa accenderet ira,</l>
            <l n="662">Et consueta Deo solvisset vota sacerdos,</l>
            <l n="663">Heroum coetu in medio sic farier infit.</l>
            <l n="664">Dum circumsessam variis assultibus urbem</l>
            <l n="665">Urgemus, frustaque aditus tentamus iniquos,</l>
            <l n="666">O fratrum generosa cohors, cecidere perempti</l>
            <l n="667">Bellantum innumeri; nec non procerumque, ducumque</l>
            <l n="668">Pectora multorum fortissima; nec tamen ulla </l>
            <l n="669">Spes est sublimes nos posse ascendere muros</l>
            <l n="670">Audendo et clausis robusta repagula portis</l>
            <l n="671">Vellere et effractis evertere moenia claustris.</l>
            <l n="672">Ergo ego, si veri quidquam mens augurat et me </l>
            <l n="673">Debellandi artem certi docuere parentes,</l>
            <l n="674">Invictique duces, hostem obsidione premendum</l>
            <l n="675">Censeo et a pugnae dubio certamine nostros</l>
            <l n="676">Arcendos; dum plebem aliquid penuria cogat</l>
            <l n="677">Audere, atque urbem trepido miscere tumultu.</l>
            <l n="678">Nec longum in medio tempus; ni me mea fallit</l>
            <l n="679">Spes oblata animo: iam iam populumque, patresque</l>
            <l n="680">Dira fames armis adiget se dedere vestris.</l>
            <l n="681">Quando omnes a terra aditus absedimus ipsi,</l>
            <l n="682">Occiduaque a tarte lacus, qua moenibus unda</l>
            <l n="683">Affluit et clausam fruges importat in urbem.</l>
            <l n="684">Praeterea advenient instructae armisque, virisque,</l>
            <l n="685">Littora quae circum invadant opulenta, triremes,</l>
            <l n="686">Ostiaque Ascaniae claudant obsessa paludis,</l>
            <l n="687">Accitae tales, ceu vos monuistis ad usus.</l>
            <l n="688">Haec postquam Graium simulata mente locutum</l>
            <l n="689">Sensere heroes, quo rex sibi Turca priores</l>
            <l n="690">Et res, et vires posset reparare morando,</l>
            <l n="691">Sic dux Goffredus contra est ingressus. Amicum</l>
            <l n="692">Consilium, Thatine, tuum, quibus unica vitae</l>
            <l n="693">Parcendi cura est, stimulos et gloria nullos</l>
            <l n="694">Praemia ad aeternae subdit quaerenda salutis.</l>
            <l n="695">Nos autem, quorum votis optatius ullum</l>
            <l n="696">Evenisse nequit votum, quam sanguine fuso</l>
            <l n="697">Ire ad conspectum divumque, hominumque parentis,</l>
            <l n="698">Iure omnes minus esse pii gratique putemur,</l>
            <l n="699">Ignavi sociis hic si sedeamus inultis, </l>
            <l n="700">Qui, promissa suo si tempore classis adesset,</l>
            <l n="701">Nunc etiam humanae fruerentur lumine vitae.</l>
            <l n="702">Verum haec ille, oculis qui nostra haec aspicit aequis,</l>
            <l n="703">Viderit omnipotens fandi memor, atque nefandi.</l>
            <l n="704">Ille unus tum praecipue, cum quis fore poenae</l>
            <l n="705">Se putat expertem, scelerum certissimus ultor.</l>
            <l n="706">His dictis; iubet armatos astare maniplos</l>
            <l n="707">Et secum pariter scalas afferre paratas,</l>
            <l n="708">Quemque suas; tum missilibus, levibusque sagittis</l>
            <l n="709">Proturbare hostem et summo depellere muro.</l>
            <l n="710">Illi alacres sese expediunt, pugnamque lacessunt</l>
            <l n="711">Eminus: et iaculis et glandibus aera complent.</l>
            <l n="712">Contexta interea circum latera omnia dura</l>
            <l n="713">E larice, iniectos quae machina respuat ignes,</l>
            <l n="714">Tutaque contemnat saxorum pondera et ictus,</l>
            <l n="715">Arietat in muros et firmas obiice portas.</l>
            <l n="716">Partim etiam mole ingenti et testudine tecti</l>
            <l n="717">Fundamenta altae properant excindere turris</l>
            <l n="718">Atque aperire viam, cupidus qua miles in urbem</l>
            <l n="719">Irruat et summa pellat de sede tyrannos</l>
            <l n="720">Abdaridas; Christoque Deo reddantur honores,</l>
            <l n="721">Dira superstitio versis quos sustulit aris.</l>
            <l n="722">Dumque oculos intenti omnes atque ora tenebant</l>
            <l n="723">In turrim et muros, contorta Falarica velit.</l>
            <l n="724">Ac Tomyrim, celeres iacentem in castra sagittas</l>
            <l n="725">Multaque letali miscentem funera dextra,</l>
            <l n="726">Perculit, exhausitque illi cum sanguine vitam.</l>
            <l n="727">Ingemuit virgo subit collapsa ruina.</l>
            <l n="728">Et secum unanime simul ingemuere sorores,</l>
            <l n="729">Larissa, Harpalice, Nanis, Polymela, Epicaste,</l>
            <l n="730">Et dominae comes usque suae fidissima Rhaeo,</l>
            <l n="731">Erippe ante omnes. Tomyrim namque illa cadentem</l>
            <l n="732">Cum procul aspiceret. Tecum, o mihi semper amanda,</l>
            <l n="733">Quo te cumque feres, veniam, Regina necesse est.</l>
            <l n="734">Nec mihi si pugnae pepercerit (inquit)</l>
            <l n="735">Victrici, aut victae ferrum hoc et dextera parcet.</l>
            <l n="736">Ast alia ex illis. Ut me sors prospera rerum</l>
            <l n="737">Deserat, haud unquam virtus generosa relinquet.</l>
            <l n="738">Dixit, idemque omnes una cum voce probassent.</l>
            <l n="739">Ensibus incubuere suis in pectus adactis.</l>
            <l n="740">Fecerat interea turris collapsa ruinam</l>
            <l n="741">Et Gallis, Italisque aditum patefecerat amplum.</l>
            <l n="742">Cum pius Eustachides populum miseratus inermem,</l>
            <l n="743">Tendentemque manus ultro, veniamque petentem</l>
            <l n="744">Supplicibus verbis, Italos, ii namque volebant</l>
            <l n="745">Per medias turris, murorumque ire ruinas</l>
            <l n="746">In Turcas, se seque auro ditare reperto, </l>
            <l n="747">Continuit, iussitque omnes in castra reverti,</l>
            <l n="748">Pollicitis implens cunctorum ingentibus aures;</l>
            <l n="749">Dum metuit, ne forte una cum gente rebelli</l>
            <l n="750">Christicolae in caedem misti rapiantur acerbam.</l>
            <l n="751">Ergo omnes abeunt retro, praedamque paratam</l>
            <l n="752">Sedatis linquunt animis; mox inclytus armis</l>
            <l n="753">Leucorum princeps regi, cui Graecia paret,</l>
            <l n="754">Urbem compositis rebus concessit habendam.</l>
        </div1>
      </body>
  </text>
</TEI>
